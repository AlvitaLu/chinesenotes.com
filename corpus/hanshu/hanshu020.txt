自古受命及中興之君，必興滅繼絕，脩廢舉逸，然後天下歸仁，四方之政行焉。[1]傳稱武王克殷，追存賢聖，至乎不及下車。[2]世代雖殊，其揆一也。高帝撥亂誅暴，庶事草創，日不暇給，然猶脩祀六國，求聘四皓，過魏則寵無忌之墓，適趙則封樂毅之後。[3]及其行賞而授位也，爵以功為先後，官用能為次序。後嗣共己遵業，舊臣繼踵居位。[4]至乎孝武，元功宿將略盡。會上亦興文學，進拔幽隱，公孫弘自海瀕而登宰相，[5]於是寵以列侯之爵。又疇咨前代，詢問耆老，初得周後，復加爵邑。自是之後，宰相畢侯矣。元、成之間，晚得殷世，以備賔位。

漢興，外戚與定天下，侯者二人。[6]故誓曰：「非劉氏不王，若有亡功非上所置而侯者，天下共誅之。」是以高后欲王諸呂，王陵廷爭；孝景將侯王氏，脩侯犯色。[7]卒用廢黜。是後薄昭、竇嬰、上官、衞、霍之侯，以功受爵。其餘后父據春秋襃紀之義，[8]帝舅緣大雅申伯之意，[9]寖廣博矣。[10]是以別而叙之。

目录
1	高祖係外戚表
2	高后係外戚表
3	孝文係外戚表
4	孝景係外戚表
5	孝武係外戚表
6	孝昭係外戚表
7	孝宣係外戚表
8	孝元係外戚表
9	孝成係外戚表
10	孝哀係外戚表
11	孝平係外戚表
高祖係外戚表 [not included]


Chinese text: This work was published before January 1, 1923, and is in the
public domain worldwide because the author died at least 100 years ago.

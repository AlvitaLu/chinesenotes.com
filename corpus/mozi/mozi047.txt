　　城百步一突門，突門各為窯灶，竇入門四五尺，為亓門上瓦屋，毋令水潦能入門中。吏主塞突門，用車兩輪，以木束之，塗其上，維置突門內，使度門廣狹，令之入門中四五尺。置窯灶，門旁為橐，充灶伏柴艾，寇即入，下輪而塞之。鼓橐而熏之。


Chinese text: This work was published before January 1, 1923, and is in the public domain worldwide because the author died at least 100 years ago.
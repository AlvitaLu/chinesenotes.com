《白部》 Bái Radical

白：此亦自字也。省自者，詞言之气，从鼻出，與口相助也。凡白之屬皆从白。
皆：俱詞也。从比从白。
魯：鈍詞也。从白，鮺省聲。《論語》曰：「參也魯。」
者：別事詞也。从白𣥐聲。𣥐，古文旅字。
㿧：詞也。从白𢏚聲。𢏚與疇同。《虞書》：「帝曰：𤾊咨。」
𥏼：識詞也。从白从亏从知。
百：十十也。从一、白。數，十百為一貫。相章也。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>
《口部》 Kǒu Radical

口：人所以言食也。象形。凡口之屬皆从口。
噭：吼也。从口敫聲。一曰噭，呼也。
噣：喙也。从口蜀聲。
喙：口也。从口彖聲。
吻：口邊也。从口勿聲。
嚨：喉也。从口龍聲。
㗋：咽也。从口侯聲。
噲：咽也。从口會聲。讀若快。一曰嚵，噲也。
吞：咽也。从口天聲。
咽：嗌也。从口因聲。
嗌：咽也。从口益聲。
喗：大口也。从口軍聲。
哆：張口也。从口多聲。
呱：小兒嗁聲。从口瓜聲。《詩》曰：「后稷呱矣。」
啾：小兒聲也。从口秋聲。
喤：小兒聲。从口皇聲。《詩》曰：「其泣喤喤。」
咺：朝鮮謂兒泣不止曰咺。从口，宣省聲。
唴：秦晉謂兒泣不止曰唴。从口羌聲。
咷：楚謂兒泣不止曰噭咷。从口兆聲。
喑：宋齊謂兒泣不止曰喑。从口音聲。
㘈：小兒有知也。从口疑聲。《詩》曰：「克岐克㘈。」
咳：小兒笑也。从口亥聲。
嗛：口有所銜也。从口兼聲。
咀：含味也。从口且聲。
啜：嘗也。从口叕聲。一曰喙也。
㗱：噍也。从口集聲。讀若集。
嚌：嘗也。从口齊聲。《周書》曰：「大保受同祭嚌。」
噍：齧也。从口焦聲。
吮：欶也。从口允聲。
𠻜：小㱃也。从口率聲。讀若㕞。
嚵：小𠻜也。从口毚聲。一曰喙也。
噬：啗也。喙也。从口筮聲。
啗：食也。从口臽聲。讀與含同。
嘰：小食也。从口幾聲。
㗘：噍皃。从口尃聲。
含：嗛也。从口今聲。
哺：哺咀也。从口甫聲。
味：滋味也。从口未聲。　
嚛：食辛嚛也。从口樂聲。
𠿡：口滿食。从口窡聲。
噫：飽食息也。从口意聲。
嘽：喘息也。一曰喜也。从口單聲。《詩》曰：「嘽嘽駱馬。」
唾：口液也。从口𡍮聲。
822 Jump to dictionary	口部:	
咦：南陽謂大呼曰咦。从口夷聲。
823 Jump to dictionary	口部:	
呬：東夷謂息為呬。从口四聲。《詩》曰：「犬夷呬矣。」
824 Jump to dictionary	口部:	
喘：疾息也。从口耑聲。
825 Jump to dictionary	口部:	
呼：外息也。从口乎聲。
826 Jump to dictionary	口部:	
吸：內息也。从口及聲。
827 Jump to dictionary	口部:	
噓：吹也。从口虛聲。
828 Jump to dictionary	口部:	
吹：噓也。从口从欠。
829 Jump to dictionary	口部:	
喟：大息也。从口胃聲。
830 Jump to dictionaryShow parallel passages	口部:	
啍：口气也。从口𦎫聲。《詩》曰：「大車啍啍。」
831 Jump to dictionary	口部:	
嚏：悟解气也。从口疐聲。《詩》曰：「願言則嚏。」
832 Jump to dictionary	口部:	
𡂒：野人言之。从口質聲。
833 Jump to dictionary	口部:	
唫：口急也。从口金聲。
834 Jump to dictionary	口部:	
噤：口閉也。从口禁聲。
835 Jump to dictionaryShow parallel passages	口部:	
名：自命也。从口从夕。夕者，冥也。冥不相見，故以口自名。
836 Jump to dictionary	口部:	
吾：我，自稱也。从口五聲。
837 Jump to dictionary	口部:	
哲：知也。从口折聲。
838 Jump to dictionary	口部:	
君：尊也。从尹。發號，故从口。
839 Jump to dictionary	口部:	
命：使也。从口从令。
840 Jump to dictionary	口部:	
咨：謀事曰咨。从口次聲。
841 Jump to dictionary	口部:	
召：𧦝也。从口刀聲。
842 Jump to dictionary	口部:	
問：訊也。从口門聲。
843 Jump to dictionary	口部:	
唯：諾也。从口隹聲。
844 Jump to dictionary	口部:	
唱：導也。从口昌聲。
845 Jump to dictionary	口部:	
和：相譍也。从口禾聲。
846 Jump to dictionaryShow parallel passages	口部:	
咥：大笑也。从口至聲。《詩》曰：「咥其笑矣。」
847 Jump to dictionaryShow parallel passages	口部:	
啞：笑也。从口亞聲。《易》曰：「笑言啞啞。」
848 Jump to dictionaryShow parallel passages	口部:	
噱：大笑也。从口豦聲。
849 Jump to dictionary	口部:	
唏：笑也。从口，稀省聲。一曰哀痛不泣曰唏。
850 Jump to dictionary	口部:	
听：笑皃。从口斤聲。
851 Jump to dictionaryShow parallel passages	口部:	
呭：多言也。从口世聲。《詩》曰：「無然呭呭。」
852 Jump to dictionary	口部:	
𡂢：聲𡂢𡂢也。从口䲷聲。
853 Jump to dictionary	口部:	
咄：相謂也。从口出聲。
854 Jump to dictionary	口部:	
唉：譍也。从口矣聲。讀若埃。
855 Jump to dictionary	口部:	
哉：言之閒也。从口𢦔聲。
856 Jump to dictionaryShow parallel passages	口部:	
噂：聚語也。从口尊聲。《詩》曰：「噂沓背憎。」
857 Jump to dictionary	口部:	
咠：聶語也。从口从耳。《詩》曰：「咠咠幡幡。」
858 Jump to dictionary	口部:	
呷：吸呷也。从口甲聲。
859 Jump to dictionaryShow parallel passages	口部:	
嘒：小聲也。从口彗聲。《詩》曰：「嘒彼小星。」
860 Jump to dictionary	口部:	
嘫：語聲也。从口然聲。
861 Jump to dictionaryShow parallel passages	口部:	
唪：大笑也。从口奉聲。讀若《詩》曰「瓜瓞菶菶」。
862 Jump to dictionary	口部:	
嗔：盛气也。从口眞聲。《詩》曰：「振旅嗔嗔。」
863 Jump to dictionaryShow parallel passages	口部:	
嘌：疾也。从口𤐫聲。《詩》曰：「匪車嘌兮。」
864 Jump to dictionary	口部:	
嘑：唬也。从口虖聲。
865 Jump to dictionary	口部:	
喅：音聲喅喅然。从口昱聲。
866 Jump to dictionary	口部:	
嘯：吹聲也。从口肅聲。
867 Jump to dictionary	口部:	
台：說也。从口㠯聲。
868 Jump to dictionary	口部:	
嗂：喜也。从口䍃聲。
869 Jump to dictionary	口部:	
启：開也。从戶从口。
870 Jump to dictionaryShow parallel passages	口部:	
嗿：聲也。从口貪聲。《詩》曰：「有嗿其饁。」
871 Jump to dictionary	口部:	
咸：皆也。悉也。从口从戌。戌，悉也。
872 Jump to dictionary	口部:	
呈：平也。从口壬聲。
873 Jump to dictionary	口部:	
右：助也。从口从又。
874 Jump to dictionary	口部:	
啻：語時不啻也。从口帝聲。一曰啻，諟也。讀若鞮。
875 Jump to dictionary	口部:	
吉：善也。从士、口。
876 Jump to dictionary	口部:	
周：密也。从用、口。
877 Jump to dictionary	口部:	
唐：大言也。从口庚聲。
878 Jump to dictionary	口部:	
𠼡：誰也。从口、𢏚，又聲。𢏚，古文疇。
879 Jump to dictionary	口部:	
嘾：含深也。从口覃聲。
880 Jump to dictionary	口部:	
噎：飯窒也。从口壹聲。
881 Jump to dictionary	口部:	
嗢：咽也。从口𥁕聲。
882 Jump to dictionary	口部:	
哯：不歐而吐也。从口見聲。
883 Jump to dictionary	口部:	
吐：寫也。从口土聲。
884 Jump to dictionary	口部:	
噦：气啎也。从口歲聲。
885 Jump to dictionary	口部:	
咈：違也。从口弗聲。《周書》曰：「咈其耇長。」
886 Jump to dictionary	口部:	
嚘：語未定皃。从口憂聲。
887 Jump to dictionary	口部:	
吃：言蹇難也。从口气聲。
888 Jump to dictionary	口部:	
嗜：嗜欲，喜之也。从口耆聲。
889 Jump to dictionary	口部:	
啖：噍啖也。从口炎聲。一曰噉。
890 Jump to dictionaryShow parallel passages	口部:	
哽：語為舌所介也。从口更聲。讀若井級綆。
891 Jump to dictionary	口部:	
嘐：誇語也。从口翏聲。
892 Jump to dictionary	口部:	
啁：啁，嘐也。从口周聲。
893 Jump to dictionary	口部:	
哇：諂聲也。从口圭聲。讀若醫。
894 Jump to dictionary	口部:	
𠱫：語相訶歫也。从口歫䇂。䇂，惡聲也。讀若櫱。
895 Jump to dictionaryShow parallel passages	口部:	
吺：讘吺，多言也。从口，投省聲。
896 Jump to dictionary	口部:	
呧：苛也。从口氐聲。
897 Jump to dictionary	口部:	
呰：苛也。从口此聲。
898 Jump to dictionary	口部:	
嗻：遮也。从口庶聲。
899 Jump to dictionary	口部:	
唊：妄語也。从口夾聲。讀若莢。
900 Jump to dictionaryShow parallel passages	口部:	
嗑：多言也。从口盍聲。讀若甲。
901 Jump to dictionaryShow parallel passages	口部:	
嗙：謌聲。嗙喻也。从口㫄聲。司馬相如說，淮南宋蔡舞嗙喻也。
902 Jump to dictionaryShow parallel passages	口部:	
噧：高气多言也。从口，蠆省聲。《春秋傳》曰：「噧言。」
903 Jump to dictionary	口部:	
叴：高气也。从口九聲。臨淮有叴猶縣。
904 Jump to dictionary	口部:	
嘮：嘮呶，讙也。从口勞聲。
905 Jump to dictionaryShow parallel passages	口部:	
呶：讙聲也。从口奴聲。《詩》曰：「載號載呶。」
906 Jump to dictionary	口部:	
叱：訶也。从口七聲。
907 Jump to dictionary	口部:	
噴：吒也。从口賁聲。一曰鼓鼻。
908 Jump to dictionary	口部:	
吒：噴也。叱怒也。从口乇聲。
909 Jump to dictionary	口部:	
噊：危也。从口矞聲。
910 Jump to dictionary	口部:	
啐：驚也。从口卒聲。
911 Jump to dictionary	口部:	
唇：驚也。从口辰聲。
912 Jump to dictionary	口部:	
吁：驚也。从口于聲。
913 Jump to dictionary	口部:	
嘵：懼也。从口堯聲。《詩》曰：「唯予音之嘵嘵。」
914 Jump to dictionary	口部:	
嘖：大呼也。从口責聲。
915 Jump to dictionaryShow parallel passages	口部:	
嗷：眾口愁也。从口敖聲。《詩》曰：「哀鳴嗷嗷。」
916 Jump to dictionary	口部:	
唸：㕧也。从口念聲。《詩》曰：「民之方唸㕧。」
917 Jump to dictionary	口部:	
㕧：唸㕧，呻也。从口尸聲。
918 Jump to dictionary	口部:	
㘙：呻也。从口嚴聲。
919 Jump to dictionary	口部:	
呻：吟也。从口申聲。
920 Jump to dictionary	口部:	
吟：呻也。从口今聲。
921 Jump to dictionary	口部:	
嗞：嗟也。从口兹聲。
922 Jump to dictionary	口部:	
哤：哤異之言。从口尨聲。一曰雜語。讀若尨。
923 Jump to dictionaryShow parallel passages	口部:	
叫：嘑也。从口丩聲。
924 Jump to dictionary	口部:	
嘅：嘆也。从口旣聲。《詩》曰：「嘅其嘆矣。」
925 Jump to dictionary	口部:	
唌：語唌嘆也。从口延聲。
926 Jump to dictionary	口部:	
嘆：吞歎也。从口，歎省聲。一曰太息也。
927 Jump to dictionary	口部:	
喝：㵣也。从口曷聲。
928 Jump to dictionary	口部:	
哨：不容也。从口肖聲。
929 Jump to dictionary	口部:	
吪：動也。从口化聲。《詩》曰：「尚寐無吪。」
930 Jump to dictionary	口部:	
噆：嗛也。从口朁聲。
931 Jump to dictionary	口部:	
吝：恨惜也。从口文聲。《易》曰：「以往吝。」
932 Jump to dictionary	口部:	
各：異辭也。从口、夊。夊者，有行而止之，不相聽也。
933 Jump to dictionaryShow parallel passages	口部:	
否：不也。从口从不。
934 Jump to dictionary	口部:	
唁：弔生也。从口言聲。《詩》曰：「歸唁衞侯。」
935 Jump to dictionary	口部:	
哀：閔也。从口衣聲。
936 Jump to dictionary	口部:	
嗁：號也。从口虒聲。
937 Jump to dictionary	口部:	
嗀：歐皃。从口㱿聲。《春秋傳》曰：「君將嗀之。」
938 Jump to dictionary	口部:	
咼：口戾不正也。从口冎聲。
939 Jump to dictionaryShow parallel passages	口部:	
𠴫：嗼也。从口叔聲。
940 Jump to dictionaryShow parallel passages	口部:	
嗼：𠴫嗼也。从口莫聲。
941 Jump to dictionary	口部:	
舌：塞口也。从口，氒省聲。
942 Jump to dictionary	口部:	
嗾：使犬聲。从口族聲。《春秋傳》曰：「公嗾夫獒。」
943 Jump to dictionary	口部:	
吠：犬鳴也。从犬、口。
944 Jump to dictionary	口部:	
咆：噑也。从口包聲。
945 Jump to dictionary	口部:	
嗥：咆也。从口皐聲。
946 Jump to dictionary	口部:	
喈：鳥鳴聲。从口皆聲。一曰鳳皇鳴聲喈喈。
947 Jump to dictionary	口部:	
哮：豕驚聲也。从口孝聲。
948 Jump to dictionary	口部:	
喔：雞聲也。从口屋聲。
949 Jump to dictionary	口部:	
呝：喔也。从口戹聲。
950 Jump to dictionary	口部:	
咮：鳥口也。从口朱聲。
951 Jump to dictionary	口部:	
嚶：鳥鳴也。从口嬰聲。
952 Jump to dictionary	口部:	
啄：鳥食也。从口豖聲。
953 Jump to dictionary	口部:	
唬：嗁聲也。一曰虎聲。从口从虎。讀若暠。
954 Jump to dictionary	口部:	
呦：鹿鳴聲也。从口幼聲。
955 Jump to dictionaryShow parallel passages	口部:	
噳：麋鹿羣口相聚皃。从口虞聲。《詩》曰：「麀鹿噳噳。」
956 Jump to dictionaryShow parallel passages	口部:	
喁：魚口上見。从口禺聲。
957 Jump to dictionary	口部:	
局：促也。从口在尺下，復局之。一曰博，所以行棊。象形。
958 Jump to dictionary	口部:	
㕣：山閒陷泥地。从口，从水敗皃。讀若沇州之沇。九州之渥地也，故以沇名焉。
959 Jump to dictionary	口部:	
哦：吟也。从口我聲。
960 Jump to dictionary	口部:	
嗃：嗃嗃，嚴酷皃。从口高聲。
961 Jump to dictionaryShow parallel passages	口部:	
售：賣去手也。从口，雔省聲。《詩》曰：「賈用不售」。
962 Jump to dictionaryShow parallel passages	口部:	
噞：噞喁，魚口上見也。从口僉聲。
963 Jump to dictionary	口部:	
唳：鶴鳴也。从口戾聲。
964 Jump to dictionary	口部:	
喫：食也。从口契聲。
965 Jump to dictionary	口部:	
喚：𧦝也。从口奐聲。古通用奐。
966 Jump to dictionary	口部:	
咍：蚩笑也。从口从台。
967 Jump to dictionary	口部:	
嘲：謔也。从口朝聲。《漢書》通用啁。
968 Jump to dictionary	口部:	
呀：張口皃。从口牙聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>
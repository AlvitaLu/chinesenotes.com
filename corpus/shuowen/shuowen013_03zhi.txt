《至部》 Zhì Radical

至：鳥飛从高下至地也。从一，一猶地也。象形。不，上去；而至，下來也。凡至之屬皆从至。
到：至也。从至刀聲。
臻：至也。从至秦聲。
𦥊：忿戾也。从至，至而復遜。遜，遁也。《周書》曰：「有夏氏之民叨𦥊。」𦥊，讀若摯。
臺：觀，四方而高者。从至从之，从高省。與室屋同意。
臸：到也。从二至。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>
《壴部》 Zhù Radical

壴：陳樂立而上見也。从屮从豆。凡壴之屬皆从壴。
尌：立也。从壴从寸，持之也。讀若駐。
𧒕：夜戒守鼓也。从壴蚤聲。《禮》：昬鼓四通為大鼓，夜半三通為戒晨，旦明五通為發明。讀若戚。
彭：鼓聲也。从壴彡聲。
嘉：美也。从壴加聲。

<p>Source: Chinese Text Project <a href="http://ctext.org/shuo-wen-jie-zi">http://ctext.org/shuo-wen-jie-zi</a></p>
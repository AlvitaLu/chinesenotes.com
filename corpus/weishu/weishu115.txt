夏書禹貢、周氏職方中畫九州，外薄四海，析其物土，制其疆域，此蓋王者之規摹也。戰國分并，秦吞海內，割裂都邑，混一華夷。漢興，即其郡縣，因而增廣。班固考地理，馬彪志郡國，魏世三分，晉又一統，地道所載，又其次也。自劉淵、石勒傾覆神州，僭逆相仍，五方淆亂，隨所跨擅。□□□長，更相侵食，彼此不恒，犬牙未足論，繡錯莫能比。魏定燕趙，遂荒九服，夷翦逋偽，一國一家，遺之度外，吳蜀而已。正光已前，時惟全盛，戶口之數，比夫晉之太康，倍而已矣。孝昌之際，亂離尤甚。恒代而北，盡為丘墟；崤潼已西，煙火斷絕；齊方全趙，死如亂麻。於是生民耗減，且將大半。永安末年，胡賊入洛，官司文簿，散棄者多，往時編戶，全無追訪。今錄武定之世以為志焉。州郡創改，隨而注之，不知則闕。內史及相仍代相沿。魏自明、莊，寇難紛糾，攻伐既廣，啟土逾眾，王公錫社，一地累封，不可備舉，故總以為郡。其淪陷諸州戶，據永熙綰籍，無者不錄焉。 司州〈治鄴城，魏武帝國於此。太祖天興四年置相州。天平元年遷都改。〉

領郡十二　　縣六十五
戶三十七萬一千六百七十五　　口一百四十五萬九千八百三十五
魏尹〈故魏郡，漢高祖置，二漢屬冀州，晉屬司州，天興中屬相州。天平初改為尹。〉
領縣十三
戶一十二萬二千六百一十三　　口四十三萬八千二十四
鄴〈二漢、晉屬，天平初併蕩陰、安陽，屬之蕩陰。太和中置關，今罷。有西門豹祠、武城、牖里城、蕩城、[1]石竇堰。有南部、右部、西部尉。[2]天平中，決漳水為萬金渠，今世號天平渠。〉　　臨漳〈天平初分鄴併內黃、斥丘、肥鄉置。有鼓山、肥鄉城、邯鄲城、斥丘城、列人城、鸕鷀陂、林臺澤。有左部、東部、北部尉。〉　　繁陽〈二漢屬，晉屬頓丘。真君六年併頓丘，太和十九年復。天平二年屬，治繁陽城。〉　　列人〈前漢屬廣平，後漢屬，[3]晉屬廣平。天平初屬。〉　　昌樂〈太和二十一年分魏置，永安元年置郡。天平中罷郡，復。有昌城。〉　　武安〈二漢屬，晉屬廣平。天平初屬。〉　　臨水〈晉屬廣平，真君六年併鄴。太和二十一年復屬。〉　　魏〈二漢、晉屬。〉　　平邑〈天平二年分元城置。〉　　易陽〈二漢屬趙國，晉屬廣平。天平初屬。有易陽城。〉　　元城〈二漢屬，晉屬陽平。天平初屬。有沙鹿山。〉　　斥章〈前漢屬廣平，後漢屬鉅鹿，晉屬廣平。真君三年併列人，太和二十年復。天平初屬。〉　　貴鄉〈天平二年分館陶置，治趙城。有東中郎將治。有空陵城、關城。〉
陽平郡〈魏文帝黃初二年分魏置，治館陶城。〉
領縣八
戶四萬七千四百四十四　　口一十六萬二千七十五
館陶〈二漢屬魏郡，晉屬。有館陶城。〉　　清淵〈二漢屬魏郡，[4]晉屬。有清淵城。〉　　樂平〈二漢屬東郡，晉屬。前漢清縣，後漢章帝更名。治樂平城。〉　　發干〈二漢屬東郡，晉屬。有發干城。〉　　臨清〈太和二十一年置。〉　　武城〈永安中置，天平元年罷，二年復。有武城。〉　　武陽〈二漢、晉屬東郡，曰東武陽。後改屬。〉　　陽平〈二漢屬東郡，晉屬。永嘉後併樂平。太和二十一年復屬。有陽平城、崗城、[5]趙簡子陵、武溝水、白馬淵。〉
廣平郡〈漢武帝為平干國，宣帝改為廣平國。後漢建武中省，屬鉅鹿。魏文帝黃初二年復，改治曲梁城。〉
領縣六
戶二萬三千七百五十　　口一十萬三千四百三
平恩〈二漢屬魏郡，晉屬，治平恩城。有康臺澤。〉　　曲安〈景明中分平恩置，治曲安城。〉　　邯鄲〈二漢屬趙國，晉屬，後屬魏。真君六年屬。有紫山。〉　　廣平〈前漢屬，後漢屬鉅鹿，晉屬，後罷。太和二十年復，治廣平城。〉　　曲梁〈前漢屬，後漢屬魏，晉屬。〉　　廣年〈前漢屬，後漢屬鉅鹿，晉屬，永嘉後廢。太和二十年復，治廣年城。〉
汲郡〈晉武帝置，治枋頭。〉[6]
領縣六
戶二萬九千八百八十三　　口一十萬二千九百九十七
北修武〈孝昌中分南修武置，治清陽城。有清陽泉、馬泉、[7]丁公神、育河、陶河、熨斗泉、覆釜山、五里泉、七里熨、馬鳴泉、重泉、郡戒、[8]安陽城。〉　　南修武〈二漢屬河內，晉屬。有黃家、吳城、宜陽城。〉[9]　　汲〈二漢屬河內，晉屬，後罷。太和十二年復，治汲城。有比干墓、太公廟、陳城。興和二年，恒農人率戶歸國，仍置義州於城中。〉　　朝歌〈二漢屬河內，晉屬。有朝歌城、崔方城、大方山、淇水、白溝水、天井溝、苑城、新城、伏羲祠。〉　　山陽〈二漢、晉屬河內，後屬。有沁陽城、南、北二武陽城。孝景二年置郡，初治共城，後移治山陽城，尋罷。〉　　獲嘉〈二漢屬河內，晉屬，後省。太和二十三年復，治新洛城。[10]有獲嘉城。〉
廣宗郡〈太和十一年立，尋罷，孝昌中復。〉
領縣三
戶一萬三千二百六十二　　口五萬五千八百九十七
廣宗〈後漢屬鉅鹿，晉屬安平。中興中，立南、北廣宗，尋罷，後屬。有廣宗城、建始城、建德城。〉[11]　　武強〈真君三年併信都，太和二十二年復。有武城。〉　　經〈後漢、晉屬安平。真君二年併南宮，後復屬。〉
東郡〈秦置，治滑臺城。晉改為濮陽，後復。天興中置兗州，太和十八年改。〉
領縣七
戶三萬五百二十一　　口一十萬七千七百一十七
東燕〈二漢屬，晉屬濮陽，後屬。有燕城、堯祠、伍子胥祠。〉　　平昌〈孝昌二年分白馬置，治平昌城。〉　　白馬〈二漢屬，晉屬濮陽，後屬。有朝溝、白馬、樊城、凡豪城。〉[12]　　涼城〈有涼城、南中城、西王母祠。〉　　酸棗〈二漢、晉屬陳留，後屬。有酸棗城、肺山、白沙淵、望氣臺、五馬淵。〉　　長垣〈二漢、晉屬陳留，後屬。真君八年併外黃，景明三年復。有平丘城、匡城、蒲城、子路祠、長垣城、衞靈公祠、龍城。〉　　長樂〈武泰初分涼城置，有盤。〉[13]
北廣平郡〈永安中分廣平置。〉
領縣三
戶一萬六千六百九十一　　口九萬一千一百四十八
南和〈前漢屬廣平，後漢屬鉅鹿，晉屬，後併任。太和二十年復。有左陽亭、沙陵、南和城一名嘉和城、安豐城。〉　　任〈前漢屬廣平，後漢屬鉅鹿，晉屬。有廣平鄉城、宛鄉城、豐城、張相祠。〉　　襄國〈秦為信都，項羽更名。二漢屬趙國，晉屬，後併任。太和二十年復。有襄國城。〉
林慮郡〈永安元年置。〉
領縣四
戶一萬三千八百二十一　　口五萬二千三百七十二
林慮〈二漢屬河內，晉屬汲郡。前漢名隆慮，後漢避殤帝名改焉。真君六年併鄴，太和二十一年復。有陵陽河，東流為洹。〉[14]　　臨淇〈天平初分朝歌、林慮、共縣置。有王莽嶺。源河，東流為淇。有黎川、祜栢嶺、黎城、淇城。〉　　共〈二漢屬河內，晉屬汲。天平中屬。有星城、凡城、卓水陂、栢門山。桓門水，南流名太清水。[15]有檐山、白鹿山。〉　　魏德〈天平二年分朝歌置。有累山、[16]冷泉。〉
頓丘郡〈晉武帝置。〉
領縣四
戶一萬七千二十二　　口八萬七千六十三
頓丘〈太和中併汲郡，餘民在畿外者景明中置。有魚陽澤、帝顓頊冢、帝嚳冢。〉　　衞國〈二漢屬東郡，晉屬。漢曰觀，後漢光武改。有衞國城、衞康叔冢、子路冢、蒯聵冢、孔悝冢、衞輒冢、衞靈公冢、武鄉城。〉　　臨黃〈真君三年併衞國，太和十九年復。有宮城、黃城、衞新臺、昌鄉水。〉　　陰安〈二漢屬魏郡，晉屬。真君三年併衞國，太和十九年復。有陰安城。審食其冢。〉
濮陽郡〈晉置，天興中屬兗州，太和十一年屬齊州，孝昌末又屬西兗。天平初屬。〉
領縣四
戶一萬　　　八千六百六十四　　口五萬五千五百一十二
廩丘〈前漢屬東郡，後漢屬濟陰。晉屬。有羊角哀左伯桃冢、管公明冢。〉　　濮陽〈二漢屬東郡，晉屬。〉　　城陽〈二漢、晉屬濟陰，後屬。有瓠子河、雷澤。〉　　鄄城〈二漢屬濟陰，晉屬。〉
黎陽郡〈孝昌中分汲郡置，治黎陽城。〉
領縣三
戶一萬一千九百八十　　口五萬四百五十七
黎陽〈二漢、晉屬魏郡，後罷，孝昌中復屬。有黎陽山。〉　　東黎〈永安元年分黎陽置。〉　　頓丘〈二漢屬東郡，晉屬頓丘，太和十八年屬汲，後屬。永安元年分入內黃，天平中罷。〉
清河郡〈漢高帝置。〉
領縣四
戶二萬六千三十三　　口一十二萬三千六百七十
清河〈二漢、晉屬。前漢曰厝，後漢安帝改為甘陵，晉改。有河城。〉[17]　　貝丘〈二漢、晉屬。〉　　侯城〈太和十三年置有侯城。〉　　武城〈二漢、晉曰東武城，屬，後改。有武城。有闇閤。〉
定州〈太祖皇始二年置安州，天興三年改。〉

領郡五　　縣二十四
戶一十七萬七千五百一　　口八十三萬四千二百七十四
中山郡〈漢高帝置，景帝三年改為國，後改。〉
領縣七
戶五萬二千五百九十二　　口二十五萬五千二百四十一
盧奴〈州、郡治。二漢屬。世祖神䴥中置新城宮。有焉卿城、樂陽城。〉[18]　　上曲陽〈前漢屬常山，後漢屬，晉屬常山。真君七年併新市，景明元年復屬。有平樂城。[19]有恒山、嘉山、黑山、堯山、黃山。〉　　魏昌〈二漢、晉屬，前漢曰苦陘，後漢章帝改為漢昌，魏文帝改。有魏昌城、安城。〉　　新市〈二漢、晉屬。有藺相如冢、義臺城、[20]新市城。〉　　毋極〈二漢屬，晉罷。太和十二年復，治毋極城。有新城、廉臺。〉　　安喜〈二漢、晉屬，前漢曰安險，後漢章帝改。有天井澤、安喜城、趙堯祠〉。　　唐〈二漢、晉屬。有左人城、寡婦城、唐水、狼山祠。〉
常山郡〈漢高帝置，曰恒山郡，文帝諱恒，改為常山，後漢建武中省真定郡屬焉。孝章建初中為淮陽，永元二年復。〉[21]
領縣七
戶五萬六千八百九十　　口二十四萬八千六百二十二
九門〈二漢、晉屬，有常山城、九門城。有安樂壘、燕趙神、受陽壘、明臺神。〉　　真定〈前漢屬真定國，後漢、晉屬。故東垣，漢高帝十一年改。有趙朔祠。〉　　行唐〈二漢、晉曰南行唐，屬，後改。太和十四年置唐郡，二十一年罷郡立。熙平中移犢乾城，治唐城。〉　　蒲吾〈二漢、晉屬。有嘉陽城。〉　　靈壽〈二漢、晉屬。有所山、[22]西王母祠、慈水。〉　　井陘〈二漢、晉屬。有回星城。〉　　石邑〈前漢屬，後漢罷，晉復屬。有石邑城。〉
鉅鹿郡〈秦置，後漢建武中省廣平國屬焉。〉
領縣三
戶二萬七千一百七十二　　口一十三萬二百三十九
曲陽〈二漢、晉屬趙國，[23]曰下曲陽，後改。有臨平城、真鄉城、曲鄉城，有堯祠、青丘。〉　　槀城〈前漢屬真定，後漢屬，[24]晉罷，太和十二年復。有肥壘。〉[25]　　鄡[26]〈二漢、晉屬。有鄡城、安定城。有西門、趙君神，有青丘、牛丘、黃丘、馳丘、靈丘。〉
博陵郡〈漢桓帝置。〉
領縣四
戶二萬七千八百一十二　　口一十三萬五千七十
饒陽〈前漢屬涿，後漢屬安平，晉屬。有魯口城、博陵城、三良神、饒陽城。〉　　安平〈前漢屬涿，後漢屬安平，晉屬。治安平城。有樓、女貴人神。〉　　深澤〈前漢屬涿，後漢屬安平，晉屬。二漢、晉曰南深澤，後改。有女蝸神祠。〉　　安國〈二漢屬中山，晉屬。真君七年併深澤，景明二年復。有鹽石淵、安國城。〉
北平郡〈孝昌中分中山置，治北平城。〉
領縣三
戶一萬三千三十四　　口六萬五千一百二
蒲陰〈二漢、晉屬中山。前漢曰曲逆，章帝改名。有蒲陰城、安國城、安陽、赤泉神。〉[27]　　北平〈二漢、晉屬中山。有北平城、木門城。〉　　望都〈二漢、晉屬中山。有高昌城、朝陽城、伊祁山。有堯神、孫山。〉[28]
冀州〈後漢治高邑，袁紹、曹操為冀州，治鄴，魏、晉治信都，晉世邵續治厭次，慕容垂治信都。皇始二年平信都，仍置。〉

領郡四　　縣二十一
戶一十二萬五千六百四十六　　口四十六萬六千六百一
長樂郡〈漢高帝置，為信都郡，景帝二年為廣川國，明帝更名樂成，安帝改曰安平，晉改。〉
領縣八
戶三萬五千六百八十三　　口一十四萬三千一百四十五
堂陽〈前漢屬鉅鹿，後漢、晉屬安平國，後屬，有荊丘。　　棗強前漢屬清河，後漢罷，晉復，屬廣川。神瑞二年，併廣川，太和二十二年復屬。[29]有煑棗城。〉　　扶柳〈前漢屬，後漢、晉屬安平國。真君三年併堂陽，景明元年復。〉　　索盧〈晉屬廣川。神瑞二年併廣川，太和二十二年復屬。有索盧城。〉　　廣川〈前漢屬，後漢屬清河，晉屬廣川，[30]後屬。〉　　南宮〈前漢屬，後漢、晉屬安平，後屬。〉　　信都〈二漢、晉屬。有武陽城、安城、辟陽城。〉　　下博〈二漢、晉屬。〉
勃海郡〈漢高帝置，世祖初改為滄水郡，太和二十一年復。〉
領縣四
戶三萬七千九百七十二　　口一十四萬四百八十二
南皮〈二漢、晉屬。有勃海城。〉　　東光〈二漢、晉屬。〉　　脩〈前漢、晉屬，號脩，後改。[31]有董仲舒祠。〉　　安陵〈晉置，屬。〉[32]
武邑郡〈晉武帝置。〉
領縣五
戶二萬九千七百七十五　　口一十四萬四千五百七十九
武遂〈前漢屬河間，後漢、晉屬安平，後屬。〉　　阜城〈前漢屬勃海，後漢屬安平，[33]晉屬勃海，後屬。有弓高城。〉　　灌津〈前漢屬信都，後漢、晉屬安平，後屬。有竇氏冢。〉　　武邑〈前漢屬信都，後漢、晉屬安平，後屬。〉　　武強〈神光二年併武邑，太和十八年復。[34]有武強淵。〉
安德郡〈太和中置，尋併勃海，中興中復。〉
領縣四
戶二萬二千二百一十六　　口六萬八千三百九十六
平原〈二漢、晉屬平原。[35]真君三年併鬲，太和二十一年復，屬勃海，後屬。〉　　安德〈二漢、晉屬平原，後屬勃海，後屬。〉　　繹幕〈二漢、晉屬清河，真君三年併武城，太和二十一年復，後屬。〉　　鬲〈二漢、晉屬平原，後屬勃海，後屬。治臨齊城。〉
并州〈漢、晉治晉陽，晉末治臺壁，後治晉陽。皇始元年平，仍置。〉

領郡五　　縣二十六
戶一十萬七千九百八十三　　口四十八萬二千一百四十
太原郡
領縣十
戶四萬五千六　　口二十萬七千五百七十八
晉陽〈二漢、晉屬，真君九年罷榆次屬焉。有介子推祠。西南有懸甕山，一名龍山，晉水所出，東入汾。有晉王祠、梗陽城。同過水出木瓜嶺，一出沾嶺，一出大廉山，一出原過祠下，五水合道，故曰「同過」，西南入汾。出帝太昌中霸朝置大丞相府，[36]武定初，齊獻武王上置晉陽宮。〉[37]　　祁〈二漢、晉屬。有祁城、祁奚墓、周黨冢、太谷水、趙襄子城。〉　　榆次〈二漢、晉屬，真君九年併晉陽，景明元年復。有鹿臺山祠。長寧水，西北合同過。〉　　中都〈二漢、晉屬。有榆次城、壽陽城、平譚城、原過祠、早山。〉　　鄔〈二漢、晉屬，後罷，太和十九年復。有中都。[38]有鄔城、太岳山。慮水，入區夷澤。〉　　平遙〈二漢、晉為平陶屬，後改。有京陵城、平遙城、過山。〉　　沾〈二漢屬上黨，晉屬樂平。真君九年罷樂平郡屬焉。有夾山。豫水出得車嶺，[39]西北入汾。有汾陽、追城。〉[40]　　受陽〈晉屬樂平，真君九年罷樂平，屬。有大陵城、文谷水。〉　　長安〈泰常二年置，真君中省，景明初復。有二陵城、三角城。〉　　陽邑〈二漢、晉屬，真君九年罷，景明二年復。有白壁嶺、樊陽水、八表山、徐水。〉[41]
上黨郡〈秦置，治壺關城，前漢治長子城，董卓作亂，治壺關城，慕容儁治安民城，後遷壺關城。皇始元年遷治安民，真君中復治壺關。有白馬祠、劉公祠、上黨關、石井關、天井關。〉
領縣五
戶二萬五千九百三十七　　口一十萬四千四百七十五
屯留〈二漢、晉屬，有屯留城。鳳皇山，一名天冢山。大王山，上有關龍逢祠。有疑山、邁澤、黃沙嶺。絳水自寄氏界來入濁漳，因名交漳。余五城。[42]陽水源出三楒山，東流合車臺水，東南入絳水。〉　　長子〈二漢、晉屬，慕容永所都。有廉山，濁漳出焉。[43]有長子城、應城、傾城、幸城。長灣水東流至梁川，北入濁漳。羊頭山下神農泉，北有穀關，即神農得嘉穀處。有泉北流至陶鄉，名陶水，合羊頭山水，北流入濁漳。有鮑宣墓。〉　　壺關〈二漢、晉屬，後罷，太和十三年復。有羊腸坂、靜林山。鷄鳴嶺，一名大山。[44]有赤壤川，其地寒而早霜。魯般門，一名天門。微子城、鐵鼓山、五馬門、令狐徵君墓、五龍祠。〉　　寄氏〈二漢為猗氏，屬。晉。[45]景明元年復，改。有猗氏城。三想山北有水，源出蒲谷，東南流入給水。[46]有八禮泉、上黨谷。有盤秀嶺，藍水出其南，東流合濁漳。[47]有方山、伏牛山。〉　　樂陽〈普泰中分長子、寄氏置。有望天嶺，絳水所出。有堯廟。〉
鄉郡〈石勒分上黨置武鄉郡，後罷，延和二年置。〉
領縣四
戶一萬六千二百一十　　口五萬五千九百六十一
陽城〈二漢、晉屬上黨，曰𣵀，永安中改。有𣵀城。覆甑山，𣵀水出焉，東南合武鄉水。　　襄垣二漢、晉屬上黨。有五音山神祠、襄垣祠、臨川城。〉　　鄉〈郡治。晉屬上黨，真君九年罷遼陽屬焉。有武鄉城、魏城、榆社城。方山，上有堯廟。三臺嶺上有李陽墓，有古麻池，即石勒與李陽所爭池。〉　　銅鞮〈二漢、晉屬上黨。有銅鞮城。石弟水東行入漳。[48]有烏蘇城、沙石堆。有堯祠。〉
樂平郡〈後漢獻帝置，真君九年治太原，孝昌二年復，治沾城。〉
領縣三
戶一萬八千二百六十七　　口六萬八千一百五十九
遼陽〈晉屬，真君九年併鄉，孝昌二年復。有黃澤嶺、遼陽城。〉　　樂平〈晉屬，真君九年併沾，[49]孝昌二年復。有象山祠、沾嶺、八賦嶺。〉　　石艾〈前漢屬太原，後罷，[50]晉屬。真君九年罷，孝昌六年復故名上艾，後改。有井陘關、葦澤關、董卓城、妒女泉及祠。〉[51]
襄垣郡〈建義元年置，治襄垣城。〉
領縣四
戶七千五百一十三　　口三萬六千五百六十七
襄垣〈郡治。建義元年分鄉郡之襄垣置。有安民城、襄垣城。〉　　五原〈建義元年分鄉郡之銅鞮置。〉　　建義〈建義元年分上黨之屯留置，有鹿臺山及祠。〉　　刈陵〈二漢、晉曰潞，屬上黨，真君十一年改，後屬。有伏牛山、黎城、三壟山、積布山、潞城、武軍城、涉城。有涉水、臺壁。〉
瀛州〈太和十一年分定州河間、高陽，冀州章武、浮陽置，治趙都軍城。〉

領郡三　　縣十八
戶一十萬五千五百四十九　　口四十五萬一千五百四十二
高陽郡〈晉置高陽國，後改。〉
領縣九
戶三萬五百八十六　　口一十四萬一百七
高陽〈前漢屬涿，後漢屬河間國，晉復。有郝神、高陽城。〉　　博野〈有博陸城、侯城、[52]武城、中鄉城。〉　　蠡吾〈前漢屬涿，後漢屬中山，晉屬。有清涼城、顓頊城、蠡吾城、石羊壘。〉　　易〈前漢屬涿，後漢、晉屬河間，後屬。有易京。〉　　扶輿〈前漢屬涿，後漢罷，晉復屬。前漢、晉曰樊輿，後罷。太和中改，復。〉　　新城〈二漢、晉曰北新城。前漢屬中山，後漢屬涿，晉屬。〉　　樂鄉〈前漢屬信都，後漢罷，晉復屬。有樂鄉城。〉　　永寧〈有班姬神、石蘭神。〉　　清苑〈高祖太和元年分新城置。〉
章武郡〈晉置章武國，後改。〉
領縣五
戶三萬八千七百五十四　　口一十六萬二千八百七十
成平〈前漢屬勃海，後漢、晉屬河間國，後屬。治京城。[53]有成平城、[54]樂平城。〉　　平舒〈前漢屬勃海，後漢屬河間國，晉屬。二漢、晉曰東平舒。有章武城、平鄉城。有城頭神、里城神。　　束州前漢屬勃海，後漢屬河間國，晉屬。有束州城。〉　　文安〈前漢屬勃海，後漢屬河間國，晉屬。有文安、[55]平曲城、廣陵、[56]趙君神。〉　　西章武〈正光中分滄州章武置。有章武城。〉
河間郡〈漢文帝置河間國，後漢光武併信都，和帝永元三年復，晉仍為國，後改。〉
領縣四
戶三萬五千八百九　　口一十四萬八千五百六十五
武垣〈前漢屬涿郡，後漢、晉屬。有武垣城、小陵城。〉　　樂城〈二漢、晉屬，治河間城。有高平陵、二王陵。〉　　中水〈前漢屬涿郡，後漢、晉屬河間國。〉　　鄚〈後漢、晉屬，治阿陵城。[57]有鄚城。〉
殷州〈孝昌二年分定、相二州置，治廣阿。〉

領郡三　　縣十五
戶七萬七千九百四十三　　口三十五萬七千一十六
趙郡〈秦邯鄲，漢高帝為趙國，景帝又為邯鄲，後漢建武中復，[58]後改。〉
領縣五
戶三萬一千八百九十九　　口一十四萬八千三百一十四
平棘〈二漢屬常山，晉屬。有平棘城。〉　　房子〈二漢屬常山，晉屬。有房子城、回車城、平州城、嶂洪祠。〉　　元氏〈二漢屬常山，晉屬。有元氏城、大嶺山。〉　　高邑〈二漢屬常山。前漢曰鄗，後漢光武改，晉屬。有墠亭祠、漢光武即位碑。有高邑城。〉　　欒城〈太和十一年分平棘置，治關城。有欒城。〉
鉅鹿郡〈永安二年分定州鉅鹿置，治舊楊城。〉[59]
領縣四
戶一萬三千九百九十七　　口五萬八千五百四十九
廮陶〈二漢、晉屬，治廮陶城。有沃州城。〉　　宋子〈二漢屬，後罷。永安二年復，治宋子城。〉　　西經〈永安二年分經縣置。有邑城、三女神。〉　　廮遙〈永安二年分廮陶置，治楊城。有歷城。〉
南趙郡〈太和十一年為南鉅鹿，屬定州，十八年屬相州，後改。孝昌中屬。〉
領縣六
戶三萬二千四十六　　口一十五萬一百一十三
平鄉〈晉屬，後罷。景明二年復，治鉅鹿城。有平鄉城。　　南欒二漢屬鉅鹿，晉罷，後復。真君六年併栢人，太和二十一年復。有南欒城。〉　　鉅鹿〈二漢、晉屬鉅鹿，後屬。〉　　栢人〈二漢、晉屬。有栢人城、栢鄉城。〉　　廣阿〈前漢屬鉅鹿，後罷。太和十三年復。有廣阿城、堯臺、大陸陂、銅馬祠。〉　　中丘〈前漢屬常山，後漢、晉屬趙國，晉亂，罷。太和二十一年復。有中丘城、伯陽城、鵲山祠。〉
滄州〈熙平二年分瀛、冀二州置，治饒安城。〉

領郡三　　縣十二
戶七萬一千八百三　　口二十五萬一千八百七十九
浮陽郡〈太和十一年分勃海、章武置，屬瀛州，景明初併章武，熙平二年復。〉
領縣四
戶二萬六千八百八十　　口九萬八千四百五十八
饒安〈二漢、晉屬勃海。前漢曰千童，靈帝改。有無棣溝、西鄉、茅焦冢。〉　　浮陽〈郡治。二漢、晉屬勃海。西接漳水，衡水入焉，今謂之合口。有浮水。〉　　高城〈二漢、晉屬勃海，治高城。有平津鄉。興和中綰流民立東西河郡隰城縣。武定末罷。〉　　章武〈二漢屬勃海，晉屬章武，後屬。治章武城。有漢武帝臺。漳水，入海。有沾水。[60]大家姑祠，俗云海神，或云麻姑神。〉
樂陵郡〈晉為國，後改。〉
領縣四
戶二萬四千九百九十八　　口八萬五千二百八十四
樂陵〈郡治。二漢屬平原，後屬，魏初置義興郡，晉太和中罷。有樂陵城、東鄉城、白麻泉神。〉　　陽信〈二漢屬勃海，晉屬。治陽信城。有鹽山神祠。〉　　厭次〈二漢屬平原，後漢曰富平，孝明改，晉屬。治馬領城。有蒲臺祠。有富平城，邵續居之，號邵城。[61]中有鐵柱神、羊闌城。〉　　濕沃〈前漢屬千乘國，後罷，晉復屬。治亂城。有故闇閤、延鄉城、后父城。〉
安德郡〈中興初分樂陵置，太昌初罷，天平初復，治般界。〉
領縣四
戶一萬九千九百二十五　　口六萬八千一百三十七
般〈二漢、晉屬平原，後屬勃海，熙平中屬樂陵，後屬。治般城。有故般河。〉　　重合〈二漢、晉屬勃海。正平元年併安陵，太和十八年復，後屬勃海。熙平中屬樂陵，後屬。治重合城。有苑康冢、勞敬通墓。〉　　重平〈前漢屬勃海，後罷，孝昌中復屬。有歐陽歙冢。〉　　平昌〈二漢、晉屬平原。後漢、晉曰西平昌，後罷。太和二十二年復，屬勃海。熙平中屬樂陵，後屬。治平昌城。〉
肆州〈治九原。天賜二年為鎮，真君七年置州。〉

領郡三　　縣十一
戶四萬五百八十二　　口一十八萬一千六百三十三
永安郡〈後漢建安中置新興郡，永安中改。〉
領縣五
戶二萬二千七百四十八　　口一十萬四千一百八十五
定襄〈前漢屬定襄，後漢屬雲中，晉屬新興。真君七年併雲中、九原、晉昌屬焉。永安中屬。有趙武靈王祠、介君神、五石神、關門山、聖人祠、皇天神、定襄城、撫城。〉　　陽曲〈二漢、晉屬太原，永安中屬。有羅陰城、陽曲澤。〉　　平寇〈真君七年併三堆、朔方、定陽屬焉。永定中屬。有鷄頭山神祠、三會河。〉　　蒲子〈始光三年置，真君七年併平河屬焉。永安中屬。有索山祠。〉　　驢夷〈二漢屬太原，曰慮虒，晉罷，太和十年復改。永安中屬。有思陽城、驢夷城、倉城、代王神祠。〉
秀容郡〈永興二年置，真君七年併肆盧、敷城二郡屬焉。〉
領縣四
戶一萬一千五百六　　口四萬七千二十四
秀容〈永興二年置。有秀容城、原平城、肆盧城、石鼓山神、女郎神、金山神、護君神、風神。〉　　石城〈永興二年置。有大頹石神。〉　　肆盧〈治新會城。真君七年併三會屬焉。有清天神、大羅山、臺城、大邗城。〉　　敷城〈始光初置郡，真君七年改治敷城。有石谷山、亞角神、車輪泉神。〉
雁門郡〈秦置，光武建武十五年罷，二十七年復。天興中屬司州，太和十八年屬。〉
領縣二
戶六千三百二十八　　口三萬四百三十四
原平〈前漢屬太原，後漢、晉屬。有陰館城、樓煩城、廣武城、龍淵神、亞澤神。〉　　廣武〈前漢屬太原，後漢、晉屬。有東西二平原。〉
幽州〈治薊城。〉

領郡三　　縣十八
戶三萬九千五百八十　　口一十四萬五百三十六
燕郡〈故燕，漢高帝為燕國，昭帝改為廣陽郡，宣帝更為國，後漢光武併上谷，和帝永元六年復為廣陽郡，[62]晉改為國，後改。〉
領縣五
戶五千七百四十八　　口二萬二千五百五十九
薊〈二漢屬廣陽，晉屬。有燕昭王陵、燕惠王陵、狼山神、戾陵陂。〉　　廣陽〈二漢屬廣陽，晉屬。有廣陽城。〉　　良鄉〈二漢屬涿，晉屬范陽，後屬。治良鄉城。有大房山神。〉　　軍都〈前漢屬上谷，後漢屬廣陽，晉屬。有觀石山、軍都關、昌平城。〉　　安城〈前漢屬勃海，後漢屬廣陽，晉屬。有安次城、萇道城。〉
范陽郡〈漢高帝置涿郡，後漢章帝改。〉[63]
領縣七
戶二萬六千八百四十八　　口八萬八千七百七
涿〈二漢屬涿，晉屬。有涿城、當平城、鸞城。〉　　固安〈二漢屬涿，晉屬。有固安城、永陽城、[64]金臺、三公臺、易臺。〉　　范陽〈二漢屬涿，晉屬。有長安城、范陽城、梁門陂。〉　　萇鄉〈晉屬。有萇鄉城。〉　　方城〈前漢屬廣陽，後漢屬涿，晉屬。有臨鄉城、方城、韓侯城。〉　　容城〈前、後漢屬涿，晉屬，[65]後罷。太和中復。〉　　遒〈二漢屬涿，晉屬。有遼城、南北二遒城。〉
漁陽郡〈秦始皇置。真君七年併北平郡屬焉。〉
領縣六
戶六千九百八十四　　口二萬九千六百七十
雍奴〈二漢屬，晉屬燕國，後屬。真君七年併泉州屬。有泉州城、雍奴城。〉　　潞〈二漢屬，晉屬燕國，後屬。真君七年併安樂、平谷屬焉。有樂山神。〉　　無終〈二漢、晉屬右北平，後屬。有無終城、狼山。〉　　漁陽〈二漢屬。晉罷，後復。有漁陽城、□樂城、[66]桃花山。〉　　土垠〈二漢、晉屬右北平，後屬。有北平城。〉　　徐無〈二漢、晉屬右北平，後屬。有徐無城。〉
晉州〈孝昌中置唐州，建義元年改。治白馬城。〉

領郡十二　　縣三十一
戶二萬八千三百四十九　　口一十萬三十九
平陽郡〈晉分河東置。真君四年置東雍州，太和十八年罷，改置。〉
領縣五
戶一萬五千七百三十四　　口五萬八千五百七十一
禽昌〈二漢屬河東，晉屬，即漢、晉之北屈也。[67]神䴥元年世祖禽赫連昌，仍置禽昌郡。真君二年改，七年併永安屬焉。有乾城、郭城。〉　　平陽〈二漢屬河東，晉屬，州治。真君六年併禽昌，太和十一年復。有晉水、[68]高梁城、龍子城、堯廟。〉　　襄陵〈二漢屬河東，晉屬。治襄陵城。〉　　臨汾〈二漢屬河東，晉屬。真君七年併泰平，太和十一年復。〉　　泰平〈真君七年置。有泰平城、齊城。〉
北絳郡〈孝昌三年置。治絳。〉
領縣二
戶一千七百四十　　口六千二百九十二
新安〈二漢屬恒農，晉屬河南，後罷。孝昌二年復，後屬。〉　　北絳〈二漢屬河東，晉屬平陽。二漢、晉曰絳，後罷。太和十二年復，改屬。〉
永安郡〈建義元年置。[69]治永安城。〉
領縣二
戶二千九百三十二　　口一萬五百四十
永安〈二漢屬河東，晉屬平陽。前漢曰彘，順帝改。真君七年併禽昌，正始二年復屬。治仇池壁。有霍山祠、趙城。〉　　楊〈二漢屬河東，晉屬平陽，後罷。太和二十一年復，後屬。治楊城。有岳陽山、東明神。〉
北五城郡〈興和二年置。〉
領縣三
戶二百一十二　　口八百六十四
平昌〈興和二年置。〉　　石城〈興和二年置。〉　　北平昌〈興和二年置。〉
定陽郡〈興和四年置。〉
領縣三[70]
戶四百九十八　　口一千九百四十一
平昌〈興和四年置。〉　　西五城〈興和四年置。〉
敷城郡〈天平四年置。〉
領縣一
戶九十　　口三百五十九
敷城〈天平四年置。〉
河西郡〈天平四年置。〉
領縣一
戶二百五十六　　口一千一百四十四
夏陽〈天平四年置。〉
五城郡〈天平中置。〉
領縣三
戶四百一十一　　口一千六百一十八
北棗〈天平二年置。〉　　南棗〈天平二年置。〉　　永安〈元象元年置。〉
西河郡〈舊汾州西河民，孝昌二年為胡賊所破，遂居平陽界，還置郡。〉
領縣三
戶一千七百六十一　　口四千九百九十七
永安〈孝昌中置。治白坑城。〉　　隰城〈孝昌中置。〉　　介休〈孝昌中置。〉
冀氏郡〈建義元年割平陽郡置。〉
領縣二
戶一千三百二　　口五千三百一十六
冀氏〈建義元年割禽昌、襄陵置。有冀氏城。〉　　合陽〈建義元年置。有合陽城。〉
南絳郡〈建義初置。治會交川。〉[71]
領縣二
戶八百三十六　　口二千九百九十一
南絳〈太和十八年置，屬正平郡，建義初屬。〉　　小鄉〈建義元年罷。[72]有小鄉城。〉
義寧郡〈建義元年置，治孤遠城。〉
領縣四
戶二千四百七十八　　口八千四百六十六
團城〈建義元年置。治陶谷川。〉　　義寧〈建義元年分禽昌置。〉　　安澤〈建義元年置。〉　　沁源〈建義元年置。郡治。〉
懷州〈天安二年置，太和十八年罷，天平初復。〉

領郡二　　縣八
戶二萬一千七百四十　　口九萬八千三百一十五
河內郡〈漢高帝置。〉
領縣四
戶九千九百五　　口四萬二千六百一
野王〈二漢、晉屬，州、郡治。有太行山、華岳神。〉　　沁水〈二漢、晉屬，治沁城。[73]有沁水、濟水。〉　　河陽〈二漢、晉屬，後罷，孝昌中復。〉　　軹〈後漢、晉屬，治軹城。有軹關。〉
武德郡〈天平初分河內置。〉
領縣四
戶一萬一千八百三十五　　口五萬五千七百一十四
平臯〈二漢、晉屬河內。有平臯陂、平臯城、安昌城。〉　　溫〈二漢、晉屬河內。有溫。[74]浿水。〉[75]　　懷〈二漢、晉屬河內。有長陵城、懷城。〉　　州〈二漢、晉屬河內。有雍城、中都城、金城。〉
建州〈慕容永分上黨置建興郡，真君九年省，和平五年復。永安中罷郡置州。治高都城。〉

領郡四　　縣十
戶一萬八千九百四　　口七萬五千三百
高都郡〈永安中置。〉
領縣二
戶六千四百九十九　　口二萬七千六百三十五
高都〈二漢、晉屬上黨，後屬。〉　　陽阿〈二漢屬上黨，晉罷，後復屬。有武靳關。〉
長平郡〈永安中置。治玄氏城。〉[76]
領縣二
戶五千四百一十二　　口二萬二千七百七十八
高平〈永安中置。治高平城。〉　　玄氏〈二漢、晉屬上黨郡治。有羊頭山。〉
安平郡
領縣二
戶五千六百五十八　　口一萬九千五百五十七
端氏〈二漢屬河東，晉屬平陽，後屬。真君七年省，太和二十年復。〉　　濩澤〈二漢屬河東，晉屬平陽，後屬。〉
泰寧郡〈孝昌中置，及縣。〉
領縣四
戶一千三百三十五　　口五千三百三十
東永安　　西河　　西濩澤　　高延
汾州〈延和三年為鎮，太和十二年置州。治蒲子城。孝昌中陷，移治西河。〉

領郡四　　縣十
戶六千八百二十六　　口三萬一千二百一十
西河郡〈漢武帝置，晉亂罷。太和八年復。治茲氏城。〉
領縣三
戶五千三百八十八　　口二萬五千三百八十八
隰城〈二漢、晉屬。太延中改為什星軍，太和八年復。有虞城、陽城。〉　　介休〈二漢屬太原，晉屬。晉亂罷，太和八年復。有木瓜山、鄔城。有郭林宗墓、介休城、太岳山祠。〉　　永安〈太和十七年分隰城置。〉
吐京郡〈真君九年置。孝昌中陷，寄治西河。〉
領縣二
戶三百八十四　　口一千五百一十三
新城〈世祖名嶺東，太和二十一年改。〉　　吐京〈世祖名嶺西，太和二十一年改。〉
五城郡〈正平二年置，孝昌中陷，寄治西河。〉
領縣三
戶二百五十七　　口一千一百一
五城〈世祖名京軍，太和二十一年改。有雞亭。〉　　平昌〈世祖名刑軍，太和二十一年改。有白馬谷。〉　　石城〈世祖為定陽，太和二十一年改。〉
定陽郡〈舊屬東雍州，延興四年分屬焉。孝昌中陷，寄治西河。〉
領縣二
戶七百九十七　　口三千二百八
定陽〈延興四年置。〉　　昌寧〈延興四年置。有陰、陽二城。〉
東雍州〈世祖置，太和中罷，天平初復。〉

領郡三　　縣八
戶六千二百四十一　　口三萬四百
邵郡〈皇興四年置邵上郡，太和中併河內，孝昌中改復。〉
領縣四
戶五十二　　口一百五十八
白水〈有馬頭山。〉　　清廉〈有清廉山、白馬山。〉　　萇平〈有王屋山。〉　　西太平
高涼郡
領縣二
戶四千四百四十五　　口二萬一千八百五十三
高涼〈太和十一年分龍門置。有高涼城、闇閤、麗姬冢。〉　　龍門〈故皮氏，二漢屬河東，晉屬平陽，真君七年改屬。有臨汾城。〉
正平郡〈故南太平，神䴥元年改為征平，太和十八年復。〉
領縣二
戶一千七百四十四　　口八千三百八十九
聞喜〈二漢、晉屬河東，後屬。有周陽城。〉　　曲沃〈太和十一年置。〉
安州〈皇興二年置，治方城，天平中陷，元象中寄治幽州北界。〉

領郡三　　縣八
戶五千四百五　　口二萬三千一百四十九
密雲郡〈皇始二年置。治提攜城。〉
領縣三
戶二千二百三十一　　口九千一十一
密雲〈真君九年併方城屬焉。〉　　要陽〈前漢屬漁陽，後漢、晉罷，後復屬。有桃花山。〉　　白檀〈郡治。〉
廣陽郡〈延和元年置益州，真君二年改為郡。〉
領縣三
戶二千八　　口八千九百一十九
廣興〈延和二年置，真君九年併恒山，屬。〉　　燕樂〈州郡治。延和九年置，真君九年併永樂。〉[77]　　方城〈普泰元年置。〉
安樂郡〈延和元年置交州，真君二年罷州置。〉
領縣二
戶一千一百六十六　　口五千二百一十九
土垠〈真君九年置。〉　　安市〈二漢、晉屬遼東，真君九年併當平屬焉。〉
義州〈興和二年置，寄治汲郡陳城。〉

領郡七　　縣十九
戶三千四百二十八　　口一萬六千七百六十四[78]
五城郡〈永安中置，屬司州，天平中屬北豫州，武定五年屬。〉
領縣三
戶二千一百　　口一萬七千六十九
隰城〈永安中置。有鳳皇臺、安郎神、皇侯神。〉　　介休〈永安中置。〉　　五城〈永安中置。〉
泰寧郡〈興和中置。〉
領縣三
戶二百二十八　　口一千一百二十七
泰寧〈興和中置。〉　　義興〈興和中置。〉　　郃陽〈興和中置。〉
新安郡〈興和中置。〉
領縣三
戶三百九十四　　口一千五百九十五
西垣〈興和中置。〉　　新安〈興和中置。〉　　東垣〈興和中置。〉
澠池郡〈興和中置。〉
領縣三
戶一百六十六　　口八百二十八
北澠池〈興和中置。〉　　俱利〈興和中置。〉　　西新安〈興和中置。〉
恒農郡〈興和中置。〉
領縣三
戶九十三　　口五百四十三
恒農〈興和中置。〉　　北郟〈興和中置。〉　　崤〈興和中置。〉
宜陽郡〈興和中置。〉
領縣三
戶一百六十九　　口六百八十六
宜陽〈興和中置。〉　　南澠池〈興和中置。〉　　金門〈興和中置。〉
金門郡〈興和中置。〉
領縣一
戶二百七十八　　口一千二百一十七
北陸〈興和中置。〉
南汾州

領郡九　　縣十八
戶一千九百三十二　　口七千六百四十八
北吐京郡
領縣四
戶八十八　　口三百五十一
平昌　　北平昌　　石城　　吐京
西五城郡
領縣三
戶二百四十七　　口一千一百一十八
西五城　　昌寧　　平昌
南吐京郡
領縣一
戶三十二　　口七十三
新城
西定陽郡
領縣一
戶四十二　　口一百四十
洛陵
定陽郡
領縣一
戶五十四　　口一百九十
永寧
北鄉郡
領縣二
戶二百九　　口七百五十九
龍門　　汾陰
五城郡
領縣二
戶二百一十四　　口八百八十四
五城　　平昌
中陽郡
領縣二
戶四百六十八　　口一千六百三十七
洛陵　　昌寧
龍門郡
領縣二
戶五百七十八　　口二千四百九十六
西太平　　汾陽
南營州〈孝昌中營州陷，永熙二年置。寄治英雄城。〉

領郡五　　縣十一
戶一千八百一十三　　口九千三十六
昌黎郡〈永興中置。〉
領縣三
戶五百九　　口二千六百五十八
龍城〈永熙中置。〉　　廣興〈永熙中置。〉　　定荒〈興和中置。〉
遼東郡〈永熙中置。〉
領縣二
戶五百六十五　　口二千六百三十四
太平〈永熙中置。〉　　新昌〈永熙中置。〉
建德郡〈永熙中置。〉
領縣二
戶一百七十八　　口八百一十四
石城〈永熙中置。〉　　廣都〈興和中置。〉
營丘郡〈天平四年置。〉
領縣三
戶五百一十二　　口二千七百二十七
富平〈天平四年置。〉　　永安〈元象中置。〉　　帶方〈元象中置。〉
樂良郡〈天平四年置。〉
領縣一
戶四十九　　口二百三
永樂〈興和二年置。〉
東燕州〈太和中分恒州東部置燕州，孝昌中陷，天平中領流民置。寄治幽州宣都城。〉[79]

領郡三　　縣六
戶一千七百六十六　　口六千三百一十七
平昌郡〈孝昌中陷，天平中置。〉
領縣二
戶四百五十　　口一千七百一十三
萬言[80]〈天平中置。〉　　昌平〈天平中置。有龍泉。〉
上谷郡〈天平中置。〉
領縣二
戶九百四十二　　口三千九十三
平舒〈孝昌中陷，天平中置。〉　　居庸〈孝昌中陷，天平中置。〉
徧城郡〈武定元年置。〉
領縣二
戶三百七十四　　口一千五百一十三
廣武〈武定元年置。〉　　沃野〈武定元年置。〉
營州〈治和龍城。太延二年為鎮，真君五年改置。永安末陷，天平初復。〉

領郡六　　縣十四
戶一千二十一　　口四千六百六十四
昌黎郡〈晉分遼東置，真君八年併冀陽屬焉。〉
領縣三
戶二百一　　口九百一十八
龍城〈真君八年併柳城、昌黎、棘城屬焉。有堯祠、榆頓城、狼水。〉[81]　　廣興〈真君八年併徒何、永樂、燕昌屬焉。有鷄鳴山、石城、大柳城。〉　　定荒〈正光末置。有鹿頭山、松山。〉
建德郡〈真君八年置。治白狼城。〉
領縣三
戶二百　　口七百九十三
石城〈前漢屬右北平，後屬。真君八年併遼陽、路、大樂屬焉。有白鹿山祠。〉　　廣都〈真君八年併白狼、建德、望平屬焉。有金紫城。〉　　陽武〈正光末置。有三合城。〉
遼東郡〈秦置，後罷。正光中復。治固都城。〉
領縣二
戶一百三十一　　口八百五十五
襄平〈二漢、晉屬，後罷。正光中復。有青山。〉　　新昌〈二漢、晉屬，後罷。正光中復。〉
樂良郡〈前漢武帝置，二漢、晉曰樂浪，後改，罷。正光末復。治連城。〉
領縣二
戶二百一十九　　口一千八
永洛〈正光末置。有鳥山。〉　　帶方〈二漢屬，晉屬帶方，後罷。正光末復屬。〉
冀陽郡〈真君八年併昌黎，武定五年復。〉
領縣二
戶八十九　　口二百九十六
平剛　　柳城
營丘郡〈正光末置。〉
領縣二
戶一百八十二　　口七百九十四
富平〈正光末置。〉　　永安〈正光末置。〉
平州〈晉置。治肥如城。〉

領郡二　　縣五
戶九百七十三　　口三千七百四十一
遼西郡〈秦置。〉
領縣三
戶五百三十七　　口一千九百五
肥如〈二漢、晉屬。有孤竹山祠、碣石、武王祠、令支城、黃山、濡河。〉　　陽樂〈二漢、晉屬，真君七年併令支含資屬焉。[82]有武歷山、覆舟山、林榆山、太真山。〉　　海陽〈二漢、晉屬。有橫山、新婦山、清水。〉
北平郡〈秦置。〉
領縣二
戶四百三十　　口一千八百三十六
朝鮮〈二漢、晉屬樂浪，後罷。延和元年徙朝鮮民於肥如，復置，屬焉。〉　　昌新〈前漢屬涿，後漢、晉屬遼東，後屬。[83]有盧龍山。〉
恒州〈天興中置司州，治代都平城，太和中改。孝昌中陷，天平二年置，寄治肆州秀容郡城。〉

領郡八　　縣十四
代郡〈秦置，孝昌中陷，天平二年置。〉
領縣四
平城〈二漢、晉屬雁門，後屬。〉　　太平　　武周〈二漢屬雁門，晉罷，後復屬。〉　　永固
善無郡〈天平二年置。〉
領縣二
善無〈前漢屬雁門，後漢屬定襄，後屬。〉　　沃陽
梁城郡〈天平二年置。〉
領縣二
參合〈前漢屬代，後漢、晉罷，後復屬。〉　　裋鴻[84]
繁畤郡〈天平二年置。〉
領縣二
崞山〈二漢、晉曰崞，屬雁門，後改屬。〉　　繁畤〈二漢、晉屬雁門，後改屬。〉
高柳郡〈永熙中置。〉
領縣二
安陽〈二漢曰東安陽，屬代郡，晉屬，後改屬。〉　　高柳〈二漢屬代郡，晉罷，後復屬。〉
北靈丘郡〈天平二年置。〉
領縣二
靈丘〈前漢屬代，後漢、晉罷，後復屬。〉　　莎泉
內附郡〈天平二年置。〉
靈丘郡天平二年置。
朔州〈本漢五原郡，延和二年置為鎮，後改為懷朔，孝昌中改為州。後陷，今寄治并州界。〉

領郡五　　縣十三
大安郡
領縣二
狄那　　捍殊
廣寧郡
領縣二
石門　　中川
神武郡
領縣二
尖山　　殊頹
太平郡
領縣三
太平　　太清　　永寧
附化郡
領縣四
附化　　息澤　　五原　　廣牧[85]
雲州〈舊置朔州，後陷，永熙中改，寄治并州界。〉

領郡四　　縣九
盛樂郡〈永熙中置。〉
領縣二
歸順〈永興中置，[86]州、郡治。〉　　還安〈永熙中置。〉
雲中郡〈秦置。〉[87]
領縣二
延民〈永興中置。〉　　雲陽〈永熙中置。〉
建安郡〈永熙中置。〉
領縣二
永定〈永熙中置。〉　　永樂〈永熙中置。〉
真興郡〈永熙中置。〉
領縣三
真興〈永熙中置。〉　　建義〈永熙中置。〉　　南恩〈永熙中置。〉
蔚州〈永安中改懷荒、禦夷二鎮置，寄治并州鄔縣界。〉

領郡三　　縣七
始昌郡〈永安中置。〉
領縣二
干門〈永安中置。〉　　蘭泉〈永安中置。〉
始昌郡〈永安中置。〉
領縣二
干門〈永安中置。〉　　蘭泉〈永安中置。〉
忠義郡〈永安中置。〉
領縣二
葦池〈永安中置。〉　　楊柳〈永安中置。〉
附恩郡〈天平中置。〉
領縣三
西涼〈天平中置。〉　　利石〈天平中置。〉　　化政〈天平中置。〉
顯州〈永安中置。治汾州六壁城。〉

領郡四　　縣四
定戎郡〈永安中置，治瓜城。〉
領縣二
零山〈永安中置。〉　　陽林〈永安中置。〉
建平郡〈永安中置，州治。〉
領縣二
昇原〈永安中置。〉　　赤谷〈永安中置。〉
真君郡〈天平中置，治東多城。〉
武昌郡〈武定四年置，治團城。〉
廓州〈武定元年置。治肆州敷城界郭城。〉

領郡三
廣安郡〈武定元年置。〉
永定郡〈武定元年置。〉
建安郡〈武定元年置。〉
武州〈武定元年置。治雁門川，武定三年始立州城。〉
領郡三　　縣四
吐京郡〈武定八年置。〉
領縣二
吐京〈武定三年置。〉　　新城〈武定三年置。〉
齊郡〈武定元年置，州治。〉
領縣二
昌國〈武定元年置。〉　　安平〈武定元年置。〉
新安郡〈武定元年置。〉
西夏州〈寄治并州界。〉

領郡二
太安郡
神武郡
寧州〈興和中置，寄治汾州介休城。〉

領郡四
武康郡〈武定四年置，治東多城。〉
靈武郡〈武定元年置。〉
初平郡〈武定元年置。〉
武定郡〈武定元年置。〉
靈州〈太延二年置薄骨律鎮，孝昌中改，後陷關西。天平中置，寄治汾州隰城縣界。郡縣闕。〉 前自恒州已下十州，永安已後，禁旅所出，戶口之數，並不得知。

校勘記
 蕩城　溫日鑑魏書地形志校錄〈下簡稱溫校〉云：「當即『蕩陰城』，脫『陰』字。」按上云「天平初併蕩陰」，故溫以為脫「陰」字。
 有南部右部西部尉　諸本無「尉」字。殿本考證云：「按此句下當脫『尉』字，下文臨漳縣注『有左部、東部、北部尉』，即其證也。」按考證說是，無「尉」字，不可解，今補。
 後漢屬　溫校：「郡國志〈二〉屬鉅鹿。」按當脫「鉅鹿」二字，無此二字，似此縣後漢屬魏郡。
 二漢屬魏郡　諸本無「魏」字。殿本考證云：「『郡』字上當有『魏』字，係從來刊本之脫。」按清淵屬魏郡，見漢書卷二八上地理志上、續漢書郡國志二。今據補。
 崗城　溫校引水經注河水篇〈卷五〉「岡成亭」，續漢書郡國志二「陽平」下「岡成城」，疑此「城」上脫「成」字。
 治枋頭　諸本「枋」作「城」。溫校及張穆延昌地形志卷二〈下簡稱延昌志〉、楊守敬北魏地形志札記〈下簡稱楊校〉並云「城」字乃「枋」之訛。按東魏汲郡治枋頭，見元和郡縣志卷一六衞州衞縣條，今據改。
 馬泉　延昌志卷二汲郡脩武下作「焦泉」，云：「收志作『馬泉』，涉下『馬鳴泉』而誤。」按張說據水經注卷九清水篇，「有丁公泉發於焦泉之右」云云，地望相合。此注「焦泉」下即舉「丁公神」，可證。
 郡戒　按「郡戒」不可解，水經注清水篇鄧城西北有重泉，此注「郡戒」上即「重泉」，疑「郡戒」乃「鄧城」之訛。
 宜陽城　按「宜陽城」不應在脩武。清水篇云：吳陂水「上承吳陂於脩武縣故城西北。脩武，故寧也，亦曰南陽矣。〈中略〉故應劭地理風俗記云：河內，殷國也，周名之為南陽。又曰：晉始啟南陽，今南陽城是也，秦始皇改曰脩武。」則南陽城即脩武故城。又據清水篇，脩武故城〈南陽城〉西北有吳陂，下又見「吳亭」，傍吳陂西。「吳亭」也即此注下之「吳城」。地望密合。此「宜陽城」疑是「南陽城」之訛。
 治新洛城　溫校：「『洛』當作『樂』。水經注：〈卷九〉『清水又東周新樂城，城在獲嘉縣故城東北。』」按當時地名常通用同音或音近字，「樂」作「洛」者屢見，非訛字，今後凡此類並不再出校記。
 建德城　溫校：「『建』疑『興』字之訛。」按水經注卷五河水篇：張甲河左瀆「北逕建始縣故城東，田融云：趙武帝十二年立建興郡，治廣宗，興德五縣隸焉」。建始、興德都是石趙所立建興郡的屬縣，而此注上文即舉建始城，故溫校以為此「建德城」應作「興德城」。但也可能「德」為「興」字之訛，且所立五縣，不能證其必無「建德」。
 凡豪城　按水經注卷八濟水篇：「酸瀆水又東北逕燕城北，又東逕滑臺城南，又東南逕瓦亭南。春秋定公八年，公會晉師於瓦。」楊守敬水經注疏〈下簡稱楊疏〉此條下熊會貞曰：「地形志，白馬有凡豪城，『凡豪』乃『瓦亭』之誤，在今滑縣南。」
 有盤　楊校：「『盤』字有脫文。按水經河水注：〈卷五〉河水東北逕涼城縣，河北有盤祠。則此脫『祠』字。」
 東流為洹　諸本「洹」作「垣」。殿本考證云：「『垣』應作『洹』。後漢郡國志〈一〉、河內郡林慮注『徐廣曰：洹水所出，蘇秦合諸侯盟處』是也。」溫、楊並引水經注洹水篇〈卷九〉，證這裏「垣」乃「洹」之訛。按諸家說是，今改正。
 桓門水南流名太清水　溫校：「『桓』當作『栢』。水經注〈卷九清水篇〉作『北門陂，陂方五百步，在共縣故城西』，『其水三川南合，謂之清川』。」按水經注戴校本「北門陂」作「百門陂」。元和郡縣志卷一六衞州共城縣有「百門陂」。「栢」「百」同音通用，「桓」字訛，溫說是。
 有累山　楊校：「水經蕩水注：〈卷九〉長沙溝水導源黑山，東流逕晉鄙故壘北，名之為魏將城。魏將城即此魏德，是黑山近魏德，『累山』當作『黑山』矣。」按元和志卷一六衞州衞縣稱「黑山在縣北五十五里」。楊說是。
 有河城　按水經注卷五河水篇云：「屯氏別河又東北逕清河故城。」這裏「河」上當脫「清」字。
 有焉卿城樂陽城　按水經注卷一一滱水篇引中山記「盧奴有三鄉」。楊疏，熊會貞以此焉〈原誤作馬〉卿城，「卿」與「鄉」形近而訛。三鄉，其一已割歸安喜，「焉鄉其盧奴二鄉之一乎」？按此「卿」必是「鄉」之訛。下「樂陽城」亦即滱水篇之「樂羊城」。溫校以漢志常山郡之樂陽城當之，遠在盧奴西南，地望不合。
 有平樂城　百衲本「平」字半殘，南本作「前」，北、汲、殿、局四本注「闕」。按滱水篇，胡泉水「逕上曲陽縣南，又東逕平樂亭北」。「平樂亭」即「平樂城」，百衲本殘存下半是「平」字。今據補。
 義臺城　諸本「義」作「羲」。按卷二太祖紀皇始二年十月魏燕「戰於義臺塢」。晉書卷一二四慕容寶載記亦云：「麟出居新市，與魏師戰於義臺。」通鑑卷一０九〈三四五九頁〉亦作「義臺」，胡注引地形志，「新市縣有義臺城」。則胡三省所見魏書，本作「義臺」。「羲」字訛，今改正。
 孝章建初中為淮陽永元二年復　百衲本、南本、汲本、局本卷後有宋人校語云：「今案後漢書，章帝建初四年四月徙常山王昞為淮陽王，和帝永元二年五月，紹封故淮陽王昞子側為常山王。昞傳云：徙淮陽王，以汝南之新安、西華益淮陽國。昞自常山徙封淮陽，非改常山為淮陽，蓋魏收書誤。」北本此條校語有脫文，殿本據北本入考證。
 有所山　溫校：「『所』當作『房』。後漢書章帝紀：〈卷三〉元和三年幸趙，祠房山於靈壽。蓋漢人隸書『房』或作『𢨲』，因訛為『所』耳。」按元和志卷一七恒州房山縣下云：「房山一名王母山，在縣西北五十里，漢武帝於此山上立祠，今王母觀是也。」房山縣開皇十六年置，北魏此山當在靈壽境。志於「所山」下即舉「西王母祠」，可證「所山」乃「房山」之訛，溫說是。
 二漢晉屬趙國　溫校：「漢志，〈漢書卷二八上〉下曲陽屬鉅鹿，不屬趙國。」
 前漢屬真定後漢屬　溫校：「郡國志〈二〉鉅鹿郡無藁城，蓋後漢省也。」
 有肥壘　錢氏考異卷二九云：「按漢志，〈卷二八上〉真定有肥纍縣，晉以後改省入藁城，當云『有肥纍城』，後人轉寫作『壘』，又脫『城』字，誤以為壘壁之『壘』矣。」
 鄡　「鄡」，百衲本作「 」，南本以下諸本作「 」。錢氏考異卷二九云：「『 』不成字，當作『鄡』。說文：『鄡，鉅鹿縣，從邑，梟聲。』漢志〈卷二八上鉅鹿郡〉作『郻』，『𥄉』與『梟』文異而音義同。」按錢說是，今改正。下「 城」同改。
 安陽赤泉神　水經注卷一一滱水篇：蒲水「側有古神祠。〈中略〉又南逕安陽亭東」。楊疏，熊會貞云：「地形志有『安陽赤泉神』，疑『赤』為『亭』之誤，謂下『安陽亭』。『泉神』，即此水側神祠也。」按「安陽」，趙、戴本水經注並作「陽安」，楊據元和志〈卷一八定州北平縣〉作「安陽故關」以為作「安陽」是，今不俱論。熊說疑是。
 孫山　滱水篇稱：高昌城東「有山孤峙，世以山不連陵，名之曰孤山」。楊疏：熊會貞云：「地形志，望都有孫山，『孫』與『孤』形近，乃『孤』之誤。」
 太和二十二年復屬　諸本「復」作「後」。按上云「神瑞二年併廣川」，知「後」乃「復」之訛，下索盧縣也是神瑞二年併廣川，即云「太和二十二年復屬」，可證。今改正。
 晉屬廣川　溫校：「今晉志〈卷一四〉屬渤海郡。」按魏晉郡縣分併置罷，晉志多不具載，如長樂郡，此志云「晉改」，而晉志無此郡。以水經注河水篇〈卷五〉證之，知是晉太康五年改，魏收不誤。廣川縣之屬廣川郡，魏收或別有據。今後凡魏晉沿革、晉、宋志與此志異者，不一一列舉。
 脩前漢晉屬號脩後改　錢氏考異卷二九云：「『脩』與漢、晉無異文，何以云改？據列傳高氏、封氏皆稱『勃海蓨人』，乃知晉以前本作『脩』。上一字當作『脩』，後魏改從艸耳。」楊校：「按元和志：德州蓨縣，本漢條縣，即條侯國，屬信都，後漢屬渤海，晉改『條』為『脩』，隋廢渤海郡，改『脩』為『蓨』。漢志〈卷二八下〉信都國脩縣，顏氏亦音『條』；周亞夫封條侯，功臣表作『脩』，郡國志〈二〉亦作『脩』，宋志〈卷二六〉始以『脩』作『蓨』；後魏志仍作『脩』，而高湖、高肇等傳皆作『蓨』。是『脩』『蓨』『條』古通用。」按三字通用是對的。但這裏縣既標名作「脩」，與漢、晉同，何以又說「後改」，不能回答錢氏的問題。疑這裏標縣名本作「蓨」，否則「號脩」之「脩」作「條」，亦通。
 晉置屬　諸本「屬」上有「勃」字。按晉書卷一四地理志上冀州渤海郡有東安陵。元和志卷一七德州安陵下云：「本漢蓨縣地，晉立安陵縣，屬渤海郡。」這裏本系於勃海郡下，無須更說「屬勃海郡」，知「勃」字衍，今刪。
 前漢屬勃海後漢屬安平　溫校：「按郡國志：〈二、安平國〉『阜城故昌城。』與前漢之阜城，明是二縣。」
 神光二年併武邑太和十八年復　百衲本「二」訛「一」，今從諸本。楊校：「後魏無『神光』之號，而有神瑞，此『光』為『瑞』之誤。」按「神光」顯誤，但太和前魏有「神瑞」，也有「始光」〈拓跋燾年號〉，不知誤在哪一字。
 二漢晉屬平原　諸本無「平原」二字。溫校：「『晉屬』下當有『平原』二字。」按元和志卷一七德州平原下云：「本漢舊縣，屬平原郡，後漢屬平原國，後魏屬安德郡。」晉書卷一四地理志上冀州平原國有平原。這裏脫「平原」二字。今據補。
 出帝太昌中霸朝置大丞相府　諸本「太昌」作「永昌」。楊校：「孝武帝改元太昌，非永昌也。此『永』為『太』之誤。」按北史卷六齊本紀上稱：「并州平，神武以晉陽四塞，乃建大丞相府而定居焉。」「并州平」在太昌元年七月，見卷一一出帝紀。這裏「永」乃「太」之訛，楊說是，今改正。
 武定初齊獻武王上置晉陽宮　南本以下諸本「上」作「止」，獨百衲本作「上」，按北史齊紀上武定三年正月丁未記「神武請於并州置晉陽宮」。「上」作「上請」解，今從百衲本。
 有中都　溫校：「『中都』下脫『城』字。郡國志〈五并州太原郡〉中都縣下引杜預曰：界休縣南中都城是也。」按鄔縣在界休東北，此城若在界休南，不得入鄔縣注，下「太岳山」即霍山，也是中隔界休。
 豫水出得車嶺　本書卷一一二下靈徵志正光三年六月條云：「并州靜林寺僧在陽邑城西橡谷掘藥。」元和志卷一三太原府太谷縣下云：「蔣谷水，今名象谷水，源出縣東南象谷。」水經注卷六洞過水篇有「蔣谷水」。楊疏據上引靈徵志及元和志證地形志「豫水」乃「橡水」之訛，亦即蔣谷水。按楊說是。又洞過水注云：「有蔣谷大道，度軒車嶺，通於武鄉。」楊疏亦以此志「得車嶺」為「軒車嶺」之訛。
 有汾陽追城　按水經注卷六汾水篇云：「汾水又南逕汾陽故城東。」這裏「汾陽」下脫「城」字，或衍「追」字。
 徐水　水經注卷六洞過水篇：涂水「出陽邑東北大冢山涂谷西南。」溫、楊並據此證此「徐水」為「涂水」之訛。
 余五城　溫校：「『五』當作『吾』。漢志，〈卷二八上〉上黨郡有余吾縣，後漢蓋省入屯留，郡國志〈五〉屯留下注云『在縣西北三十里』。」按此亦當是音近通用，非必字訛。
 有廉山濁漳出焉　楊校：「水經濁漳注，〈卷一０〉水出鹿谷山。此『廉』為『鹿』之誤，並脫『谷』字。」溫校引漢志，〈卷二八上〉上黨郡長子縣鹿谷山，濁漳水所出。但以為是一山之異名。
 鷄鳴嶺一名大山　溫校「大」改「火」，無說。按元和志卷一五、太平寰宇記卷四五潞州上黨縣下並作「火山」。疑「大」字訛。
 二漢為猗氏屬晉　楊校：「按元和志，漢猗氏，至晉省，則此脫『省』字。」今檢元和志卷一二河中府猗氏條無「至晉省」文。然晉書卷一四地理志上上黨郡無猗氏，則楊以為「晉」下脫「省」字是。
 三想山北有水源出蒲谷東南流入給水　楊校：「寄氏不聞有給水，一統志〈卷一四二山西潞安府蒲谷水條〉引，『給』作『絳』是也。」按此「三想山」當即上屯留下注之「三楒山」。
 藍水出其南東流合濁漳　百衲本「合」作「令」，北、汲、殿、局四本作「入」，唯南本作「合」。按「令」顯為「合」之訛，今從南本。
 石弟水東行入漳　楊校云：「寰宇記〈卷四六威勝軍〉石梯山下引水經注曰：銅鞮縣有石梯山。今水經注〈卷一０濁漳水篇〉云銅鞮水『出銅鞮縣西北石隥山』，是『石隥山』即『石梯山』，『銅鞮水』即『石梯水』也。此『弟』為『梯』之脫爛。」按元和志卷一五潞州銅鞮縣下有「石梯山」。
 真君九年併沾　諸本「沾」作「治」。楊校：「元和志：〈卷一三太原府樂平縣〉『樂平縣，本漢沾縣。』『沾』與『治』形近，此『治』為『沾』之誤。」按楊說是，今改正。
 前漢屬太原後罷　溫校：「按郡國志〈二〉上艾屬常山國，未嘗廢也。」
 妒女泉及祠　諸本「妒」作「宏」。溫校：「『宏』當為『妒』字之訛。〈中略〉元和郡縣志〈卷一三太原府〉廣陽縣下云：『澤發水一名阜漿水，亦名妒女泉，源出縣東北董卓壘東。〈中略〉泉旁有祠，土人祀之。』」按溫說是，魏收避魏諱「宏」字，即本名作「宏」，也當改他字，況此本名「妒女」。今改正。
 侯城　按水經注卷一一滱水篇，滱水逕博陵縣故城後，「又東北逕侯世縣故城南」。楊疏，熊會貞云：「地形志博野有侯城，疑即侯世城也。」
 治京城　寰宇記卷六瀛州景城縣條云：「漢舊縣，屬渤海郡，後漢省，後魏延昌二年自今縣南二十里徙成平縣來理之。」溫、楊並以為「京」乃「景」之訛。
 有成平城　諸本無「成」字。楊校據前引寰宇記景城縣條云：「『平』上脫『成』字。蓋成平移治景城，其故城在縣境，故云『有成平城』也。」按寰宇記景城縣下有「成平故城」，云：「後魏徙理景城，因而荒廢。」是「平」上脫「成」字無疑，今據補。
 有文安　溫校：「『文安』下脫『城』字。」寰宇記：〈卷六七霸州文安縣〉「古文安縣城，在今縣東北三十里。」
 廣陵　溫校疑下脫「城」字。按也可能與下「趙君神」連讀。
 治阿陵城　諸本無「阿」字。寰宇記卷六六莫州任邱縣稱：「故阿陵，在縣東北二十里阿陵故城是。後漢省，後魏曾移鄚縣理此。」溫、楊並據此文證「陵城」上脫「阿」字。今據補。
 後漢建武中復　殿本考證云：「景帝三年改趙國為邯鄲郡，五年即復為趙國，是以前志列趙國，豈遲至光武復置乎？」
 治舊楊城　溫校：「按『舊楊城』即楊氏縣也。元和志：〈卷一七趙州〉寧晉縣本春秋時晉楊氏邑，漢以為縣，屬鉅鹿郡，晉省。」按「楊」下當有「氏」字，下廮遙縣注「治楊城」同。或當時習稱省「氏」字。
 有沾水　溫校引漢志〈卷二八下〉漁陽郡漁陽下注「沽水出塞外，東南入泉州入海」條及水經注卷一四沽河篇改「沾」為「沽」。按沽河篇，沽河逕泉州故城，「又東南合清河，今無水」，即鮑丘水篇之笥溝，在章武北，溫說疑是。
 有富平城邵續居之號邵城　諸本「富」下無「平」字。溫校：「當作『富平城』，脫『平』字。」按水經注卷五河水篇：「商河又東北流，逕馬嶺城西北，屈而東注，南轉逕城東。〈中略〉又東北逕富平縣故城北。」馬嶺城即厭次縣治，此「富城」自即「富平城」。又寰宇記卷六四棣州陽信縣有富平故城，在今縣東三十里，今名邵城，與此志合。知「富」下脫「平」字，溫說是。今據補。
 和帝永元六年復為廣陽郡　溫校：「按後漢書和帝紀〈卷四〉永元八年復置廣陽郡，此作『六年』誤也。郡國志〈五〉作『永平八年』，蓋『永元』之誤。」
 漢高帝置涿郡後漢章帝改　殿本考證云：「按二漢俱名涿郡。晉志〈卷一四幽州〉曰：范陽國，『漢置涿郡，魏文更名』。是改稱范陽非後漢章帝也。」溫校同。按水經注卷一二聖水篇亦云「晉泰始元年改曰范陽郡」，與晉志合。
 永陽城　按水經注卷一０易水篇：「易水又東逕武陽城南。蓋易自寬中歷武夫關東出，是兼武水之稱，故燕之下都，擅武陽之名。」下引傅逮述遊賦有「登金臺，觀武陽」之句。「武陽」燕之下都，水經注所記甚詳，「永陽」不見記載。傅逮之賦，「武陽」與「金臺」並舉，而此注「永陽城」下即「金臺」，疑「永」字為「武」之訛。
 前後漢屬涿晉屬　溫校：「按郡國志〈五〉，涿郡無『容城縣』，『後』字衍。『屬涿』下當云『後漢省』也。」按志例稱「二漢」，不稱「前、後漢」，知非魏收原誤。原文如作「後漢省」，則「晉」下亦當有「復」字。
 □樂城　百衲本闕字作空格，南本墨釘，北、殿二本注「闕」字，汲、局二本作「有」。按「有」字已出上「漁陽城」上，不應重複。水經注卷一四㶟餘水篇、沽河篇皆見「安樂縣故城」，並引晉書地道記，晉封劉禪安樂公，即此地。縣在漁陽縣東，地望相合，所闕當是「安」字。
 二漢屬河東晉屬即漢晉之北屈也　延昌志卷三平陽郡禽昌縣下云：「漢、晉北屈縣在今吉州東北，魏禽昌縣在今平陽東，相距絕遠，斷非一地。」
 有晉水　諸本「水」作「永」。溫校云：「『永』疑『水』之訛。水經注：〈卷六汾水篇〉『平水出平陽縣西壺口山，又東逕平陽城南，東入汾，俗以為晉水，非也』。」楊校同。按「永」字顯誤，今改正。
 建義元年置　諸本脫「置」字，今補。
 :::領縣三　楊校：「郡所領只二縣，『三』為『二』誤。」按上晉州下云:::領縣三十一，這裏如只領二縣，則合計只三十縣，疑下脫去一縣。
 治會交川　按水經注卷六澮水篇：「澮水又西南，與諸水合，謂之澮交。」「會交」疑當作「澮交」。
 建義元年罷　按郡於建義初置，建義也只有元年，何以即在元年罷此縣？且此縣乃新置，何以先不言置，忽記其罷？這裏「罷」字當是「置」字之訛。
 治沁城　溫校云：「當作『沁水城』。水經注：〈卷九沁水篇〉『蓋藉水以立名矣。』」
 有溫　溫校：「今本逸『城』字。寰宇記：〈卷五二孟州〉溫城在溫縣西南三十里。」
 浿水　楊校：「左傳〈襄十六年〉杜注：『湨水出河內軹縣。』水經濟水注〈卷七〉有『湨水』。義橋石像碑『沇、湨雙吐。』字從『狊』，不從『貝』，此『浿』為『湨』之誤。」溫校亦引杜注，謂當作「湨」。
 治玄氏城　按漢、晉、隋地志「玄」都作「泫」。元和志卷一五澤州高平縣下云：「在泫水之上，故以為名，後魏〈岱南閣本訛作『漢』〉改為玄氏。」楊守敬隋書地理志考證以為地形志作「玄」，乃「泫」字脫爛。其實當時地名常用同音或音近字，去水去土皆只是書寫異文。見於此志者，如「樂浪」之作「樂良」，「渤海」之作「勃海」，「湖陸」之作「胡陸」，「湖城」之作「胡城」，本非改名，亦非脫爛，此「泫氏」之作「玄氏」，也同此類。今後此類，不再出校記。
 真君九年併永樂　百衲本「永」作「氷」，北、汲、殿、局四本作「水」，獨南本作「永」。按「氷」「水」為「永」形近而訛，今從南本。
 口一萬六千七百六十四　按義州七郡口數相加為二萬三千六十五，相差甚巨，必有誤。南、局本與合加數相符，當是校者所改，非別有據。
 寄治幽州宣都城　錢氏考異卷二九云：「按幽州無『宣都城』，一本作『宜都』〈汲本〉亦誤，當是『軍都』之訛。」楊校：「幽州燕郡有『軍都縣』，此『宜都』當作『軍都』。」
 萬言　隋書卷三０地理志中涿郡昌平縣下云：「開皇初，省萬年縣入焉。」溫、楊並據謂「言」字為「年」之訛。
 狼水　按水經注卷一四大遼水篇云：「白狼水又東北逕昌黎縣故城西。」寰宇記卷七一營州柳城縣引魏氏風土記云：「黃龍城西南有白狼河東北流。」「狼水」上疑脫「白」字。
 併令支含資屬焉　諸本「含」作「合」，殿本作「令」。按續漢書郡國志四幽州樂浪郡、晉書卷一四地理志上幽州帶方郡並有「含資」，「合」「令」皆「含」之訛，今改正。
 前漢屬涿後漢晉屬遼東後屬　溫校：「按此縣亦後魏僑置，當從朝鮮注為例。且營州遼東郡新昌縣『二漢晉屬』。此復書『後漢、晉屬遼東』，而以前漢涿郡之新昌合而為一，牴牾甚矣。漢志〈卷二八下〉新昌，明是兩縣。一屬涿郡，後漢省，今固安縣南三十里；一屬遼東，在今海城縣東。」
 裋鴻　諸本下注「一本作祇鴻」。溫校：「通鑑注引此作『旋鴻』。考水經注：〈卷一三㶟水篇〉如渾水出涼城旋鴻縣。今志作『裋』及『祇』，未詳。」楊校亦引㶟水篇，云：「作『裋』作『祇』皆非。」
 廣牧　諸本「牧」作「收」。通鑑卷一五四〈四七八七頁〉廣牧斛斯椿條胡注：「廣牧縣，漢朔方東部都尉治所也。魏省朔方，以廣牧縣屬新興郡。魏收志，屬朔州附化郡。考椿傳〈魏書卷八０〉，椿，廣牧富昌人，則又似廣牧自為一郡也。」〈溫引此注未全。〉按廣牧，二漢屬朔方，漢末建安二十年屬新興郡，並見兩漢志。胡注引此志亦作「廣牧」。「收」字乃「牧」之訛，今改正。
 歸順永興中置　按此州他縣並云「永熙中置」，獨此縣及下雲中郡延民縣稱「永興」。雲中之置朔州，見於史傳者最早在拓跋燾時〈卷三七司馬楚之傳〉，永興是拓跋嗣年號，當時是否立州，已不可知。疑兩縣稱「永興」皆「永熙」之訛。
 雲中郡秦置　按晉已罷郡為縣，屬新興郡，或魏置朔州時復置，也可能永熙復置。疑「秦置」下有脫文。


Chinese text: This work was published before January 1, 1923, and is in the
public domain worldwide because the author died at least 100 years ago.

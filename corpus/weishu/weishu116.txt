兗州〈後漢治山陽昌邑，魏、晉治廩丘，[1]劉義隆治瑕丘，魏因之。〉
領郡六　　縣三十一
戶八萬八千三十二　　口二十六萬六千七百九十一
泰山郡〈漢高帝置。〉
領縣六
戶二萬六千八百　　口九萬一千八百七十三
鉅平〈二漢、晉屬，治平樂城。有亭亭山祠、霍城、陽關城、鉅平城、祝丘、防城、龍山祠。〉　　奉高〈二漢、晉屬。有梁父山、岱岳祠、玉符山、故明堂基〉。　　博平〈二漢、晉曰博，屬，後改。有博平城、防城、龍山祠、野首山、[2]牟山祠、伍子胥廟。〉　　嬴〈二漢、晉屬。有馬耳山祠，汶水出焉。唐阜、嬴城、銅治山。〉　　牟〈漢、晉屬。有萊蕪城、平州城、牟城、望石山。〉　　梁父〈二漢、晉屬。有菟裘澤，徂來山在北，梁父城、龜山、羊續碑、貞女山祠、雲母山。〉
魯郡〈秦置，為薛郡，高后改為魯國。皇興中改。〉
領縣六[3]
戶一萬五千一百六十　　口四萬七千三百二十九
魯〈二漢、晉屬。有牛首亭、五父衢、尼丘山、房山、魯城、叔梁紇廟、孔子墓、廟、沂水、泗水、季武子臺、顏母祠、魯昭公臺、伯禽冢、魯文公冢、魯恭王陵、宰我冢、兒寬碑。〉　　汶陽〈二漢、晉屬。有桑杜丘、新甫山、嵎山、春舒城、汶陽城。〉　　鄒〈二漢、晉屬。有叔梁紇城、嶧山、鄒山。〉　　陽平〈劉駿置，魏因之。有滕城。〉　　新陽〈前漢屬東海，後罷，劉駿復，魏因之。〉
高平郡〈故梁國，漢景帝分為山陽國，武帝改為郡，晉武帝更名。〉
領縣四
戶一萬一千一百二十四　　口二萬五千八百九十六
高平〈二漢屬山陽，晉屬。前漢橐也，後漢章帝更名。有洸水、千秋城、胡陸城、齊城、高平山、承雀山、伏羲廟。〉　　方與〈二漢屬山陽，晉屬。有方與城。〉　　金鄉〈後漢屬山陽，晉屬。有金鄉山、范巨卿冢碑。〉　　平陽〈二漢、晉曰南平陽。漢屬山陽，晉屬。有平陽城、漆城、白馬溝。〉
任城郡〈後漢孝章帝分東平為任城國，晉永嘉後罷，神龜元年分高平置。〉
領縣三
戶八千五十　　口二萬一千七百八十九
任城〈前漢屬東平，後漢、晉屬。有任城、唐陽城、華陽城。〉　　亢父〈前漢屬東平，後漢、晉屬。有亢父城、女媧冢、風伯祠。〉　　鉅野〈二漢屬山陽，晉屬高平，後屬。有鉅野城、武安城、武平城、任山祠。〉
東平郡〈故梁國，漢景帝分為濟東國，武帝改為大河郡，宣帝為東平國，後漢、晉仍為國，後改。〉
領縣七
戶二萬七百五十二　　口六萬一千八百一十
無鹽〈二漢、晉屬。有龍山、無鹽城、南章、北章城。〉　　范〈有淶溝。〉　　須昌〈前漢屬東郡，後漢、晉屬。治須昌城。有濟溝。〉　　壽張〈有郈城。〉[4]　　平陸〈二漢、晉屬，曰東平陸，後改。有廣武城。〉　　富城〈二漢、晉屬。有富城、卜城、武強城、左丘明冢。〉　　剛〈前漢屬泰山，後漢屬濟北，晉曰剛平，後改。治剛城。〉
東陽平郡〈故東平地，劉義隆置，尋罷。劉駿復，魏因之。治平陸城。〉
領縣五
戶六千一百四十六　　口一萬八千九十四
元城〈劉義隆置，魏因之。有寧陽城。〉　　樂平〈劉義隆置，魏因之。有青山祠、魯溝水。〉　　頓丘〈劉駿置，魏因之。有乘城。〉　　館陶〈劉義隆置，魏因之。有唐陽城。〉　　平原〈劉駿置，魏因之。有苦城、鉅野澤。〉
青州〈後漢治臨淄，司馬德宗治東陽，魏因之。〉
領郡七　　縣三十七
戶七萬九千七百五十三　　口二十萬六千五百八十五
齊郡〈秦置。〉
領縣九
戶三萬八百四十八　　口八萬二千一百
臨淄〈二漢、晉屬。有公孫接冢、晏嬰冢、齊莊公冢、營丘、齊臺、堯山祠。〉　　昌國〈二漢、晉屬。有紀信冢。〉　　益都〈魏置。有釣室。〉　　盤陽〈前漢屬濟南，後漢、晉屬。有朱虛城、大峴山。有甑山、鉅平山、太山祠。〉　　平昌〈前漢屬琅邪，後漢屬北海，晉屬城陽。延興三年屬。〉　　廣饒〈二漢、晉屬。有吳頭山。〉　　西安〈二漢、晉屬。有逢山、八士山。〉　　安平〈二漢、晉曰東平，[5]後改。前漢屬淄川，後漢屬北海，後屬。有覆釜山。〉　　廣川〈有牛山、仲父冢、黑山、石硯山、齊桓公冢、四豪冢。〉
北海郡〈漢景帝置，治平壽城。〉
領縣五
戶一萬七千五百八十七　　口四萬六千五百四十九
下密〈前漢屬膠東國，後漢屬，晉屬齊郡，後屬。〉　　劇〈二漢屬，晉屬琅邪，後屬。有倉山。〉　　都昌〈二漢屬，晉屬齊郡，後屬。有徐偉長冢。〉　　平壽〈二漢屬，晉屬齊郡，後屬。有浮山。有金關山。〉　　膠東〈前漢曰膠東國，後漢屬北海，晉屬齊郡，後屬。有逢萌冢。〉
樂安郡〈漢高帝為千乘國，後漢和帝更名樂安國，晉改。〉
領縣四
戶五千九百一十六　　口一萬三千二百三十九
千乘〈前漢屬千乘，後漢屬，晉罷，後復屬。〉　　博昌〈前漢屬千乘，後漢、晉屬。〉　　安德　　般
勃海郡〈故臨淄地，劉駿置，魏因之。〉
領縣三
戶五千二百七十九　　口一萬三千七百五
重合　　脩　　長樂〈有王陵冢。〉
高陽郡〈故樂安地，劉義隆置，[6]魏因之。〉
領縣五
戶六千三百二十二　　口一萬七千六百六十七
高陽　　新城　　鄴　　安次　　安平
河間郡〈劉義隆置，魏因之。〉
領縣六
戶五千八百三十　　口一萬四千八百一十八
阜城　　城平　　武垣　　樂城　　章武〈有張釋之冢。〉　　南皮〈劉駿置，魏因之。有望海臺。〉
樂陵郡〈故千乘地，劉義隆置，魏因之。〉
領縣五
戶七千九百七十一　　口一萬八千五百一十五
陽信〈有千乘城、博昌城。〉　　樂陵〈有薄姑城。〉[7]　　厭次　　新樂　　濕沃
齊州〈治歷城。劉義隆置冀州，皇興三年更名。〉
領郡六　　縣三十五
戶七萬七千三百七十八　　口二十六萬九千六百六十二
東魏郡〈劉駿置，魏因之。治歷城，後徙臺城。〉
領縣九
戶一萬九千一百三十　　口七萬三千五百七十
蠡吾〈劉駿置，魏因之。有龍山。〉　　頓丘〈劉駿置，魏因之。有飛鳥峴。〉　　肥鄉〈有平陵城、巨合城。〉　　聊城〈有臺城、菅城。〉[8]　　衞國〈有挺城、石湯水、鷄山。〉　　博平〈有土鼓城、[9]逢陵城、長白山。〉　　安陽〈有魚溝。〉　　東魏〈有嶂山，出鐵。有蒼浪溝、時水。〉　　臨邑〈劉駿置，魏因之。有刀環水、鵲山、隰陰城。〉
東平原郡〈劉裕置，魏因之。治梁鄒。〉
領縣六
戶一萬三千九百二十九　　口四萬四百三
平原〈有黃山。〉　　鬲〈有高苑城、平原城。〉　　臨濟〈有鄒平城、建新城。〉　　荏平〈有□城。〉　　廣宗〈有胡山、平郭城。〉　　高唐
東清河郡〈劉裕置，魏因之。治盤陽城。〉
領縣七
戶六千八百一十　　口二萬二千五百七十四
清河　　繹幕〈有隴水。〉　　鄃〈有淳于髠冢、金雀山。〉　　零　　武城〈有昌國城。〉　　貝丘〈有萊蕪城。〉　　饒陽〈舊屬青州，太和十八年分屬。〉
廣川郡〈劉裕置，魏因之。〉
領縣三
戶三千九百四十五　　口一萬三千四百七十二
武強　　索盧　　中水〈有長城、三總山。〉
濟南郡〈漢文帝為濟南國，景帝為郡，後漢建武中復為國，晉改。〉
領縣六
戶二萬一十七　　口六萬八千八百二十
歷城〈二漢、晉屬。有黃臺、華不注山、華泉、匡山、舜山祠、娥姜祠。〉　　蓍〈二漢、晉屬，治蓍城。〉　　平陵〈二漢、晉屬，曰東平陵，後改。有章丘城、洛盤城、平陵城、女郎山祠。〉　　土鼓〈二漢屬，晉罷，後復。有龍盤山。〉　　逢陵〈有於陵城。〉　　朝陽〈二漢屬，後漢曰東朝陽，後改。晉屬樂安，後屬。有朝陽城。〉
太原郡〈劉義隆置，魏因之。〉
領縣四
戶一萬三千五百六十　　口五萬八百二十三
太原〈司馬德宗置，魏因之。治升城。有靡溝、垣城。〉[10]　　祝阿〈二漢屬平原，晉屬濟南，後屬。有唐城、[11]陽城。〉　　山荏〈二漢、晉屬泰山，後屬。有咸山、祗山、格馬山。〉　　盧〈前漢屬太山，後漢、晉屬濟北，後屬。有盧城、平陰城、孝子堂。〉
鄭州〈天平初置潁州，治長社城。[12]武定七年改治潁陰城。〉
領郡三　　縣九
戶六萬二千一百七十三　　口二十七萬四千二百四十二
許昌郡〈天平元年分潁川置。〉
領縣四
戶二萬五千三百二十七　　口一十萬四千四百六十三
許昌〈二漢、晉屬潁川，即許都也。治許昌城。有西梁城。〉　　扶溝〈前漢屬淮陽，後漢、晉屬陳留，真君七年併長平屬焉，後屬。有白亭城、蔡河、扶溝城、康溝水、龍洲陂、刀陵岡。〉　　鄢陵〈二漢、晉屬潁川。有鄢陵城、馬領城、向城、張揚城、蔡澤陂、深陂、三門陂、唐且冢。〉　　新汲〈二漢、晉屬潁川。有新汲城、長合城、[13]臨春城、平侯城、鴨子陂。〉
潁川郡〈秦置，漢高改曰韓國，尋復。〉
領縣三
戶二萬二千四十四　　口一十萬五千九百九
長社〈二漢、晉屬。有長葛城、長平城、望馬臺、雞鳴城、鍾皓墓、白雁陵。〉　　臨潁〈二漢、晉屬。真君七年併潁陰屬之，有殷湯城。〉[14]　　潁陰〈二漢、晉屬。真君七年併臨潁，元象二年復。有荀爽墓、東西二武城、博望城。〉
陽翟郡
領縣二
戶一萬四千八百二　　口六萬三千八百七十
黃臺〈興和元年分陽翟置。有葛溝水、黃臺岡。〉　　陽翟〈二漢屬潁川，晉屬河南尹，興和元年屬。有陽翟城、康城、禹山祠、赤沙澗、九山祠、呂不韋墓。〉
濟州〈治濟北碻磝城。泰常八年置。〉
領郡五　　縣十五
戶五萬三千二百一十四　　口一十四萬五千二百八十四
濟北郡〈漢和帝置。〉
領縣三
戶九千四百六十七　口二萬九千三百九十九
臨邑〈二漢屬東郡，晉屬。有昌鄉城、臨邑城、吳城。〉　　東阿〈二漢屬東郡，晉屬。有東阿城、衞城、濟城。〉　　盧〈前漢屬泰山，後漢、晉屬。有柳舒城、鼓城、[15]盧子城。〉
平原郡〈漢高帝置。皇始中屬冀州，太和十一年分屬，武泰初立南冀州，永安中罷州。〉
領縣四
戶二萬二千二百五十　　口五萬九千四百三十七
聊城〈二漢屬東郡，晉屬。魏置太平鎮，後罷併郡。有王城，郡、縣治。有畔城。〉　　博平〈二漢屬東郡，晉屬。有博平城、桑葉城、濕水。〉　　茌平〈前漢屬東郡，後漢屬濟北，晉屬。治鼓城。有茌平城、陽城。〉　　西聊〈孝昌中分聊城置。治聊城。〉
東平郡〈泰常中置，太和末罷，建義中復。治秦城。〉
領縣二
戶八千八百九十六　　口二萬五千一百三
范〈二漢屬東郡，晉屬兗州東平，後屬。治秦城。〉　　壽張〈前漢曰壽良，屬東郡，光武改。後漢、晉屬兗州東平，後屬。有梁山、高陽城、豐城、雲城。〉
南清河郡〈晉泰寧中分平原置。治莒城。〉[16]
領縣三
戶一萬一百三十五　　口一萬三千九百八十五
鄃〈二漢、晉屬清河，太和中屬平原。治鄃城。〉　　零〈二漢、晉屬清河，太和中屬平原，後屬。治零城。有莒城。〉　　高唐〈二漢、晉屬平原，後罷，景明三年復。〉
東濟北郡〈孝昌三年置。〉
領縣三
戶二千四百六十四　　口六千六百七十八
肥城〈前漢屬泰山，後漢屬濟北，晉罷，後復屬。治肥城。〉　　穀城〈後漢屬東郡，晉屬濟北，後屬。〉　　蛇丘〈前漢屬泰山，後漢、晉屬濟北，後屬。〉
光州〈治掖城。皇興四年分青州置，延興五年改為鎮，景明元年復。〉[17]
領郡三　　縣十四
戶四萬五千七百七十六　　口一十六萬九百五十
東萊郡〈漢高帝置。〉
領縣四
戶一萬九千一百九十五　　口六萬二千四十四
掖〈州、郡治。二漢屬，晉罷，後復。有掖山祠、秀陽山、斧山。〉　　西曲城〈二漢、晉曰曲城，屬，後改。有倉石山。〉　　東曲城〈皇興中分曲城置。有昌丘、日山。〉　　盧鄉〈二漢、晉屬。有高君山、方山。〉
長廣郡〈晉武帝置。治膠東城。〉
領縣六
戶一萬五千八百三十三　　口五萬一千五百六十七
昌陽〈二漢屬東萊，後罷，晉惠帝復，後屬。有挺城、望石山、凡馬祠、五龍廟、浮遊水。〉　　長廣〈前漢屬琅邪，後屬東萊，晉屬。有馬山祠、即墨城、康王山祠、金泉山、昌城、沽水。〉　　不其〈前漢屬琅邪，後漢屬東萊，晉屬。有牢山、魚脊山。〉　　挺〈前漢屬膠東，後漢屬北海，晉屬。有樂毅城。〉　　即墨〈郡治。前漢屬膠東國，後漢屬北海，晉屬。有三戶山、膠水、甯戚冢。〉　　當利〈二漢、晉屬東萊，後屬。有當利城。〉
東牟郡[18]
領縣四
戶一萬七百四十八　　口四萬七千三百三十八
牟平〈二漢屬東萊，晉罷，後復。有之罘山、成山、牟城、[19]東牟城、劉寵墓、風山。〉　　黃〈二漢、晉屬東萊。有黃城、萊山祠、龍溪。〉　　惤〈二漢、晉屬東萊。有弦城、羅山。〉　　觀陽〈前漢屬膠東，後漢屬北海，後罷。興和中復屬。有淳于城、觀陽城、昌城、馬賓山、牛耳山。〉
梁州〈天平初置。治大梁城。〉
領郡三　　縣十
戶四萬三千八百一十九　　口一十八萬一千九百三
陽夏郡〈孝昌四年分東郡、陳留置。治雍丘城。〉
領縣五
戶一萬六千五百四十九　　口六萬三千五百五十九
陽夏〈前漢屬淮陽，後漢屬陳國，晉初併梁，惠帝復。真君七年併扶溝，太和十二年復。治陽夏城。有大小扶溝。〉　　雍丘〈二漢、晉屬陳留。郡治。有抱城、[20]廣陵城、高陽城、少姜城、華城、白楊陂。〉　　濟陽〈二漢、晉屬陳留，延和二年置徐州，皇興初罷。有濟陽城、外黃城、東緡城、崔城。〉　　圉城〈二漢、晉曰圉。前漢屬淮陽，後漢、晉屬陳留，後罷。景明元年復，後改。有沙城。〉　　襄邑〈二漢、晉屬陳留，後罷，景明元年復。有直陽城、牖鄉、牖倉。〉
開封郡〈天平元年分陳留置。治開封城。〉
領縣二
戶八千二百七　　口三萬六千六百二
開封〈二漢屬河南，晉屬滎陽。真君八年併苑陵，景明元年復，孝昌中屬陳留。有開封城、陳留城、孔侯城。〉　　尉氏〈二漢、晉屬陳留。興安初併苑陵，太安三年復。治尉氏城。有陵有亭。〉[21]
陳留郡〈漢武帝置，太和十八年罷，孝昌中復。〉
領縣三
戶一萬九千六百一十二　　口八萬二千七百四十二
浚儀〈州、郡治。二漢、晉屬，後罷，孝昌二年復。有信陵君冢、張耳冢、董仲舒冢、樊於期冢、邊讓冢、倉垣城。渠水在大梁城東分為蔡渠。[22]聖女淵、雉臺。〉　　封丘〈二漢、晉屬。真君九年併酸棗，景明二年復。治封丘城。有封丘臺、白溝。〉　　小黃〈二漢、晉屬。真君八年併外黃，太和中復。有昭靈后冢、陳冢、蔡邕冢、小黃城。〉
豫州〈劉義隆置司州，治懸瓠城。皇興中改。〉
領郡九　　縣三十九
戶四萬一千一百七十二　　口九萬六千九百一十六
汝南郡〈漢高帝置。〉
領縣八
戶一萬五千八百八十九　　口三萬七千六十一
上蔡〈州、郡治。二漢、晉屬。有武陵城。〉　　臨汝〈劉裕置，魏因之。有固城。〉　　平輿〈二漢、晉屬。有平輿城。〉　　安城〈二漢、晉屬。〉　　西平〈二漢、晉屬。〉　　瞿陽〈二漢、晉為灈陽，[23]屬，後改。有瞿陽城。〉　　陽安〈二漢、晉屬。〉　　保城〈劉駿置，魏因之。〉
潁川郡〈太和六年置。〉
領縣三
戶八千三百九十六　　口二萬六百四十
邵陵〈二漢屬汝南，晉屬。有邵陵城、鄧城。〉　　臨潁〈二漢、晉屬。有葛丘、王陵城。〉　　曲陽〈前漢屬東海，後漢屬下邳，晉罷，後復屬。有華岳祠、郾城。〉
汝陽郡
領縣三
戶七千二百五十四　　口一萬五千二百四十五
汝陽〈郡治。二漢、晉屬汝南，後屬。有章華臺。〉　　武津〈有武津城。〉　　征羌〈後漢屬汝南，後屬。〉
義陽郡〈永安三年置郢州，天平四年罷州置。〉
領縣五
戶一千七百九十　　口四千五百九十五
義陽　　清丘〈有鍾離城。〉　　平陽〈有馬鄉城。〉　　真陽〈有宜春城。〉　　安陽〈後漢屬汝南，晉罷，後復屬。有真陽城。〉
新蔡郡〈晉置，孝昌中陷，後復。治石母臺。〉
領縣三
戶一千九百一十七　　口四千七百七十八
新蔡〈二漢屬汝南，晉屬汝陰。孝昌中陷，後復屬。〉　　鮦陽〈二漢屬汝南，晉屬汝陰，司馬衍併新蔡，後復屬，魏因之。永安中陷，武定中復。有蔡城。〉　　固始〈二漢屬汝南、晉屬汝陰。前漢寖，後漢光武更名，後屬。〉
初安郡〈延興二年置，孝昌中陷，後復。〉
領縣四
戶二千二十六　　口五千九百二十二
新懷〈有樂山。〉　　安昌〈前漢屬汝南，後屬。〉　　懷德〈有清水山、銅山、浮石山。〉　　昭越〈有木連山。〉
襄城郡〈晉武帝置，治襄城。〉
領縣三
戶一千四百四十六　　口四千六十三
義綏　　遂寧　　武陽
城陽郡〈太和三年置，後罷，武定初復。〉
領縣五
戶五百四十六　　口一千三百八十八
安定　　淮陰　　真陽　　建興　　建寧
廣陵郡〈興和中分東豫州置。〉
領縣五
戶一千九百六　　口三千二百二十四
宋安〈興和中置。〉　　光城〈興和中置。〉　　安蠻〈興和中置。〉　　新蔡〈興和中置。〉　　汝南〈興和中置。〉
北豫州〈後漢治譙，魏治汝南安城，晉治項。司馬德宗置司州。泰常中復，治虎牢，太和十九年罷，置東中府，天平初罷，改復。〉
領郡三　　縣十二
戶四萬七百二十八　　口一十八萬二千五百五十一
廣武郡〈天平初分滎陽置。治中左城。〉[24]
領縣五
戶一萬五千五百九十六　　口七萬四千五百一十九
曲梁〈孝昌中分密置。有武陵城、曲梁城。〉　　原武〈二漢屬河南，晉罷。孝昌中復，後屬。有五馬淵、白馬淵、原武城。〉　　陽武〈二漢屬河南，晉屬滎陽，天平初屬。有陽武城、黃雀溝。〉　　中牟〈二漢屬河南，晉屬滎陽。真君八年併陽武，景明元年復，天平初屬。有中湯城、[25]管城、堯祠。〉　　苑陵〈二漢屬河南，晉屬汝陽，天平初屬。有新鄭城、鄭莊公廟、子產祠、苑陵城。〉
滎陽郡
領縣五
戶二萬一千四百七十二　　口九萬二千三百一十
滎陽〈二漢屬河南，晉屬。有滎陽山、滎陽城、敖倉、廣武城、石門城、管叔冢、周苛、紀信冢、滎澤。〉　　成臯〈二漢、晉屬河南，後屬。〉　　京〈二漢屬河南，晉屬。有萬尹山祠、高陽城、管城、索水、京水、樊噲冢。〉　　密〈二漢屬河南，晉屬。治密城。[26]有承雲山、青烟谷、開陽山、大龜山、子產墓、卓茂冢、祠。〉　　卷〈二漢屬河南，晉屬。真君八年省，太和十一年復。有卷城。〉
成臯郡〈天平元年分滎陽置。〉
領縣二
戶三千六百六十　　口一萬五千七百四十
西成臯〈天平元年分滎陽之成臯置，州、郡治。有厄井、漢高祖壇、汜水、成臯城。〉　　鞏〈二漢、晉屬河南，天平初屬。有長羅川、鞏城、九山祠。〉
徐州〈後漢治東海郡，魏、晉治彭城。〉
領郡七　　縣二十四
戶三萬七千八百一十二　　口一十萬八千七百八十七
彭城郡〈漢高帝置楚國，宣帝改，後復為楚國，後漢章帝更名彭城國，晉改。〉
領縣六
戶六千三百三十九　　口二萬三千八百四十一
彭城〈前漢屬楚國，後漢、晉屬。有寒山、孤山、龜山、黃山、九里山、桓魋冢、亞父冢、楚元王冢、龔勝冢。〉　　呂〈前漢屬楚國，後漢、晉屬。有呂梁城、茱萸山、偪陽城、明星陂、龍泉塘、石頭山、項羽山。〉　　薛〈二漢、晉屬魯國，後屬。有奚公山、奚仲廟、薛城、孟嘗君冢。〉　　龍城〈有楚王墓、龍漢赤唐陂、[27]龍城。〉　　留〈二漢、晉屬。有微山、留城、微子冢、張良冢、祠、廣戚城、薛城、戚夫人廟、黃山祠。〉　　睢陵〈前漢屬臨淮，後漢、晉屬下邳。晉亂，屬濟陰。武定五年屬。有睢陵城、九子山、荊山。〉
南陽平郡〈治沛南界，後寄治彭城。〉
領縣三
戶三千七十一　　口六千三百五十八
襄邑　　陽平　　濮陽
蕃郡〈孝昌三年置，元象二年併彭城，武定五年復。〉
領縣三
戶四千三百九十二　　口一萬八千八百四十二
蕃〈二漢、晉屬魯國，後屬。治蕃城。〉[28]　　永興〈皇興初置，屬建昌郡，太和十五年罷郡，屬彭城，武定五年屬。〉　　永福〈皇興初置，屬建昌郡，太和十九年罷郡，屬彭城，武定五年屬。〉
沛郡〈故秦泗水郡，漢高帝更名，後漢為國，後改。〉
領縣三
戶四千四百一十九　　口一萬二千二百七十八
蕭〈二漢、晉屬。有蕭城、漢高祖廟、谷水、華山。〉　　沛〈二漢、晉屬。有漢高祖廟、沛城、呂母冢。〉　　相〈二漢、晉屬。有厥城、相城、相山廟、羅山。〉
蘭陵郡〈晉置，後罷。武定五年復，治承城。〉[29]
領縣四
戶七千四百二十四[30]　　口一萬五千七百七十六
昌慮〈二漢、晉屬東海，後屬。有挑山、孤山。〉　　承〈二漢、晉屬東海，後屬。有抱犢山、承城、坊山。〉　　合鄉〈二漢、晉屬東海，後屬。有三孤山。〉　　蘭陵〈二漢、晉屬東海，後屬。有蘭陵山、石孤山、荀卿冢。〉
北濟陰郡〈劉駿置，魏因之。治單父城。〉
領縣三
戶八千五百四十六　　口二萬一千九百八十八
豐〈二漢、晉屬沛，後屬。有豐城、漢高祖舊宅、廟碑。〉　　離狐〈晉亂置。郡治。有單襄公祠、宓子賤祠、漢高祖祠、平洛城。〉　　城武〈前漢屬山陽，後漢、晉屬濟陰，後屬。治郜城。〉
碭郡〈孝昌二年置，治下邑城。〉
領縣二
戶三千六百二十一　　口八千七百五十四
安陽〈孝昌二年置，治麻城。〉　　碭〈二漢屬梁國，晉罷，後復屬。治魯城。〉
西兗州〈孝昌三年置，治定陶城，後徙左城。〉
領郡二　　縣七
戶三萬七千四百七　　口一十萬三千八百九十四
沛郡〈興和二年置，治孝昌城。〉
領縣三
戶七千五百七十一　　口二萬三百一十四
考[31]　　己氏〈前漢屬梁國，後漢、晉屬濟陰，後屬。有新中城、安陽城。〉　　新安〈興和中置。〉
濟陰郡
領縣四
戶二萬九千八百三十六　　口八萬三千五百八十
定陶〈二漢、晉屬。有定陶城。〉　　離狐[32]〈前漢屬東郡，後漢、晉屬。有離狐城、桃城。〉　　冤句〈二漢、晉屬。治冤句城。有南陽城。〉　　乘氏〈二漢、晉屬。有大鄉城、梁丘城、廩城。〉
南兗州〈正光中置。[33]治譙城。〉
領郡七　　縣二十一
戶三萬七千一百三十　　口一十一萬五千五百三十九[34]
陳留郡
領縣五
戶六千二百三十　　口一萬六千七百四十九
小黃〈劉裕置，魏因之。有曹騰墓、曹嵩墓、鄧艾祠。〉　　浚儀〈有城父城。〉　　谷陽〈有苦城、陽都陂、老子廟、欒城。〉　　東燕〈有蔡水、馮唐冢。〉　　武平〈正始中置。有武平城、賴鄉城。天平二年置鎮，武定七年罷。〉
梁郡〈故秦碭郡，漢高帝為梁國，後改。治梁國城。〉
領縣二
戶一萬三百五十九　　口二萬五千九百九十五
襄邑〈二漢、晉屬陳留，後屬。治胡城。〉　　睢陽〈二漢、晉屬。郡治。〉
下蔡郡〈太和十九年置，孝昌中陷，興和中復。〉
領縣四
戶三千三百六十二　　口七千九百七十三
樓煩〈孝昌中陷，興和中復。〉　　下蔡〈前漢屬沛，後屬。孝昌中陷，興和中復。〉　　臨淮〈永平二年置。孝昌中陷，興和中復。〉　　龍亢〈二漢屬沛，晉屬譙國，後罷。永安三年復屬，孝昌中陷，興和中復。〉[35]
譙郡〈二漢縣，屬沛，晉以為郡。[36]太昌中陷，武定中復。〉
領縣三
戶五千一百三十二　　口一萬二千九百九十一
蒙〈二漢、晉屬梁國，後屬。〉　　蘄〈二漢屬沛，晉屬。〉　　寧陵〈前漢屬陳留，後漢、晉屬梁國，後屬。孝昌中陷，後復。〉
北梁郡
領縣二
戶八千二百三十一　　口四萬一千七百三十八
城安〈孝昌中置，郡治。有蛟龍城。〉　　孝陽[37]〈孝昌中置。治亳城。〉
沛郡〈延昌中置，正光中陷，後復。治黃楊城。〉
領縣二
戶一千八百四十八　　口四千五百六十五
蕭〈延昌中置。治虞城。〉　　相〈延昌中置。〉
馬頭郡〈司馬德宗置，魏因之。正光中陷，天平中復。治建平城。〉
領縣三
戶一千九百六十八　　口五千五百二十八
蘄〈正光中陷，天平中復。〉　　已吾〈後漢屬陳留。正光中陷，興和中徙治平石城。〉　　下邑〈前漢、晉屬，晉屬梁國。孝昌元年置臨渙郡，縣屬。興和中罷郡，屬。〉
廣州〈永安中置。治魯陽。武定中陷，徙治襄城。〉
領郡七　　縣十五
戶二萬八千六百九十六　　口九萬六千七百五十[38]
南陽郡
領縣二
戶七千四百八十九　　口二萬六千七百二十八
南陽〈有大劉山祠。〉　　埉城〈有埉城。〉
順陽郡〈太和中置縣，後改。〉
領縣二
戶二千四十五　　口七千二百五十二
龍陽〈太和十七年置。〉　　龍山〈太和十七年置。有龍山。〉
定陵郡〈永安中置。〉
領縣三
戶三千六百九十　　口八千七百五十六
北舞陽〈皇興元年置。有木陂。〉　　雲陽〈太和十一年置。〉　　西舞陽〈天安元年置，正光中陷，興和二年復。〉
魯陽郡〈太和十一年置鎮，十八年改為荊州，二十二年罷，置。〉
領縣二
戶二百四十五　　口七百七十五
山北〈太和十一年置。有應山、應城。〉　　河山〈太和二十一年置。〉
汝南郡〈永安元年置。治符壘城。〉
領縣二
戶七百八十三　　口二千三百四十四
汝南〈太和十八年置。〉　　符壘〈太和中置。有沙水。〉
漢廣郡〈永安中置。〉
領縣二
戶六千二百　　口八千一十七
昆陽〈二漢屬潁川，晉屬襄城，後屬。有漢廣城、昆陽城、新安。〉　　高陽〈太和元年置。有滍水、南襄城、東西二蒲城、高陽山、皮城、首山祠。〉
襄城郡〈晉置。〉
領縣二
戶八千二百四十四　　口四萬二千八百七十八
繁昌〈晉屬。有繁昌城、潁鄉城、安陽城、陽城陂。〉　　襄城〈二漢屬潁川，晉屬。有潁陽城、繁丘城。〉
膠州〈永安二年置。治東武陵。〉[39]
領郡三　　縣十四
戶二萬六千五百六十二　　口六萬三百八十二
東武郡〈永安二年置。〉
領縣三
戶八千六百一十七　　口一萬八千七百五十七
姑幕〈二漢屬琅邪，晉屬城陽，後罷。永安中復屬。有荊苔山、公冶長墓。〉　　扶其〈永安中置。有常山祠、扶其水、沙城、雲母山、盧水。〉　　梁鄉〈永安中置。有梁鄉城。五弩山，膠水出焉。紀丘山、琅邪臺、秦始皇碑。興和中立臨海郡，尋罷，屬焉。〉
高密郡〈漢文帝為膠西國，宣帝更為高密國，後漢併北海，晉惠帝復，劉駿併北海。延昌中復。〉
領縣五
戶七千五百五　　口一萬六千一百五十三
高密〈前漢屬，後漢屬北海，晉屬城陽，後屬。有高密城、維水、鄭玄墓。〉　　夷安〈前漢屬，後漢屬北海，晉屬城陽，後屬。有夷安城、夷安澤。〉　　黔陬〈前漢屬琅邪，後漢屬東萊，晉屬城陽，後屬。有黔陬城、野艾山祠。〉[40]　　平昌〈前漢屬琅邪，後漢屬北海，晉屬城陽。魏初屬平昌郡，延昌中屬。治平昌城。有龍臺山，上有井，云與荊水通。〉　　東武〈二漢屬琅邪，晉屬城陽，後屬。有平昌城。〉
平昌郡〈魏文帝置，後廢，晉惠帝復。〉
領縣六
戶一萬四百四十　　口二萬五千四百七十二
昌安〈前漢屬高密，後漢屬北海，晉屬城陽，後屬。有巨丘亭、昌安城。〉　　淳于〈二漢屬北海，晉屬城陽，後屬。有淳于城、鐵山。〉　　營陵〈二漢屬北海，晉屬琅邪，後屬。有營陵城、高密城。〉　　安丘〈二漢屬北海，晉屬琅邪。有石□墓、[41]邴原墓。〉　　朱虛〈前漢屬琅邪，後漢屬北海，晉屬琅邪，後屬。有丸山，[42]丹水所出。〉　　琅邪〈二漢屬琅邪，晉罷，後復屬。有管寧墓。〉
洛州〈太宗置，太和十七年改為司州，天平初復。〉
領郡六　　縣十二
戶一萬五千六百七十九　　口六萬六千五百二十一
洛陽郡〈天平初置。〉
領縣二
戶三千六百五十九　　口一萬五千七十二
洛陽〈二漢、晉屬河南。天平初置。〉　　緱氏〈二漢、晉屬河南。太和十七年併洛陽，天平初復屬。有緱氏城。〉
河陰郡〈元象二年置。〉
領縣一
戶二千七百六十七　　口一萬四千七百一十五
河陰〈晉置，太宗併洛陽，正始二年復屬河南。〉
新安郡〈天平初置。〉
領縣三
戶四百九十　　口一千九百一十一
新安〈二漢屬恒農，晉屬河南。太和十二年改為郡，十九年復，後屬。〉　　東垣〈二漢、晉屬河東，後屬。〉　　河南〈二漢、晉屬河南，後屬。〉
中川郡〈天平初置。〉
領縣二
戶二千七十八　　口八千二百二十五
堙陽〈太和十三年分潁陽置。〉　　潁陽〈天安二年置。〉
河南郡〈秦置三川守，漢改為河南郡。後漢、晉為尹，後罷。司馬德宗置，後罷。太宗復，太和中遷都，為尹，天平初改。〉
領縣一
戶三千六百四十二　　口一萬四千七百一十五
宜遷〈天平二年置。〉
陽城郡〈孝昌二年置。〉
領縣三
戶三千四十三　　口一萬一千八百八十三
陽城〈二漢屬潁川，晉屬河南，後罷。正光中復屬。有少室山、嵩高山、許由墓、啟母廟。〉　　潁陽〈二漢屬潁川，後屬。〉　　康城〈孝昌中分陽城置。有陽城關、箕山、許由隱窟、刑山、鄭子產廟。〉
南青州〈治團城。[43]顯祖置，為東徐州，太和二十二年改。〉
領郡三　　縣九
戶一萬五千二十四　　口四萬五千三百二十二
東安郡〈二漢縣，晉惠帝置。〉
領縣三
戶四千六百四十　　口一萬六千五百五十一
蓋〈二漢屬泰山，晉屬琅邪，後屬。有東安城、靈山廟。〉　　新泰〈有蒙山。〉　　發干〈有𡶄山廟。〉[44]
東莞郡〈晉武帝置。〉
領縣三
戶九千六百二十　　口二萬六千五百六
莒〈前漢、晉屬城陽，後漢屬琅邪，後屬。有莒城。〉　　東莞〈二漢、晉屬琅邪，後屬。〉　　諸〈二漢屬琅邪，晉屬城陽，後屬。〉
義塘郡〈武定七年置，治黃郭城。〉
領縣三
戶七百六十四　　口二千二百六十五
義塘〈武定七年置。〉　　歸義〈武定七年置。有盧山、鹽倉。〉　　懷仁〈武定七年置。有吳山、魏山、莒城。〉
北徐州〈永安二年置。〉
領郡二　　縣五
戶一萬四千七百八十一　　口四萬一百二十五
東泰山郡〈皇興三年分泰山置，屬兗州，永安中屬。〉
領縣三
戶五千七　　口一萬六千三百八十一
南城〈前漢屬東海，後漢、晉屬泰山。有東安城、武城、□石山。〉[45]　　新泰〈魏置，晉屬泰山，後屬。有㠂山。〉　　武陽〈二漢、晉為南武陽，屬泰山，後改。有顓臾城、蒙山。〉
琅邪郡〈秦置，後漢建武中省城陽國，以其縣屬。〉
領縣二
戶九千七百七十四　　口二萬三千七百四十四
即丘〈前漢屬東海，後漢、晉屬。有繒城、臨沂城、即丘城、魯國山廟、王休徵冢。〉　　費〈前漢屬東海，後漢屬泰山，晉屬。有費城。〉
北揚州〈天平二年置。治項城。〉
領郡五　　縣十九
戶九千八百四十五　　口三萬二千一百三十九
陳郡〈漢高帝置，為淮陽國，後漢章帝更名陳國，晉初併梁國，後復，改。〉
領縣四
戶三千二十四　　口七千六百六十九
項〈二漢屬汝南，晉屬梁國，後屬。有方城。〉　　長平〈前漢屬汝南，後漢屬陳國，晉屬潁川。有長平城、習陽城。晉初省，惠帝永康元年復。〉　　西華〈二漢屬汝南，晉初省，惠帝永康元年復，屬潁川，後屬。治西華城。〉　　襄邑〈治思都城。〉[46]
南頓郡〈晉惠帝置。〉
領縣四
戶二千五百二十　　口七千二百六十五
南頓〈二漢、晉屬汝南，後屬。有潁陰城、南頓城、漢光武廟。〉　　和城〈有高陽丘。〉　　平鄉〈有平鄉城。〉　　新蔡〈二漢屬汝南，晉屬汝陰，後屬。〉
汝陰郡〈晉武帝置，太和十八年為東郢州，後罷。治社亭城。〉
領縣三
戶一千七百九十四　　口八千四百九十八
汝陰〈二漢屬汝南，晉屬。〉　　宋〈前漢曰新郪，屬汝南，後漢改，晉屬，後罷，太和元年復屬。〉　　許昌
丹楊郡
領縣四
戶二千一百四十四　　口七千九百三十一
秣陵〈有次水。〉　　邵陵　　南陽　　白水
陳留郡〈武定六年置，及縣。〉
領縣四
戶三百六十七　　口七百七十五
小黃　　宋　　雍丘　　新蔡
東楚州〈司馬德宗置宿豫郡。高祖初，立東徐州，後陷，世宗初，改為鎮，後陷。武定七年復改。為宿豫郡。〉[47]
領郡六　　縣二十
戶六千五百三十一　　口二萬七千一百三十二
宿豫郡
領縣四
戶一千六百五十五　　口七千三百七
宿豫〈武定七年置。〉　　新昌〈武定七年置。〉　　臨泗〈武定七年改蕭衍平原、清河置。有東西二竹城。〉　　濠夷
高平郡〈治大徐城。〉
領縣四
戶九百二十　　口三千九十六
高平〈武定七年改蕭衍東平、陽平、清河、歸義四郡置。〉　　朱沛〈武定七年改蕭衍朱沛、脩儀、安豐三郡置。有朱沛水。徐君墓，即延陵季子掛劍處。〉　　白水〈武定七年改蕭衍濟陰郡置。〉　　襄邑〈武定七年改蕭衍館陶、下邳、梁招、高平四縣置。〉
淮陽郡〈蕭衍置，魏因之。〉
領縣四
戶一千六百一十七　　口七千二百七十七
角城〈武定七年改蕭衍臨清、天水、浮陽三縣置。有昌武城。〉　　綏化〈武定七年改蕭衍綏化、呂梁二郡置。有單甫城。〉　　招義〈武定七年改蕭衍恩撫郡二縣置。〉　　淮陽〈武定七年改蕭衍西淮郡七縣置。〉
晉寧郡〈蕭衍置，魏因之。〉
領縣四
戶一千二百二十二　　口五千二十三
臨清〈武定七年置。〉　　魏興〈武定七年改蕭衍梁興、臨沂、興義三縣置。有鵠城。〉　　富城〈武定七年改蕭衍下邳、扶風、清河三郡置。〉　　招農〈武定七年改蕭衍蘭陵郡十二縣置。有晉寧城。〉
安遠郡〈武定七年改蕭衍安遠戍置。治安遠城。〉
領縣二
戶五百八十　　口二千三百八十二
鉅鹿〈郡治。武定七年改蕭衍鉅鹿郡六縣置。〉　　淮浦〈武定七年改蕭衍太山郡四縣置。有寧浦。〉
臨沭郡〈蕭衍置，魏因之。〉
領縣二
戶五百三十五　　口二千一百七
臨沭　　招遠〈有馬微城。〉
東徐州〈孝昌元年置，永熙二年州郡陷，武定八年復。治下邳城。〉
領郡四　　縣十六
戶六千二百八十一　　口三萬六百六十五
下邳郡
領縣六
戶一千一百四十八　　口三千七百三十九
下邳〈前漢屬東海，後漢、晉屬。有沂水、巨川神祠。〉　　良城〈前漢屬東海，後漢、晉屬。有栢山。〉　　僮〈前漢屬臨淮，後漢、晉屬。〉　　坊亭〈武定八年改晉寧置。〉　　柵淵〈武定八年分宿豫置。〉　　歸正〈武定七年置。有陳珪墓。〉
武原郡〈武定八年分下邳置。〉
領縣三
戶二千八百一十七　　口二萬五十五
武原〈前漢屬楚國，後漢、晉屬彭城，後屬。有武原水、武原城、徐偃王墓。〉　　開遠〈武定八年分良城置。有睹闌山祠。〉　　艾山〈武定八年分僮置。〉
郯郡〈秦置，漢高改為東海，後漢為國，晉復，武定八年改。治郯城。〉
領縣四
戶一千二百一十九　　口三千三百八
郯〈二漢、晉屬。有建陵山。〉　　臨沂〈前漢屬，後漢、晉屬琅邪，武定八年復。〉　　建陵〈前漢屬。有建陵山。郡治。有海王神、白馬澤、馬嶺山。〉　　歸昌〈武定八年置。〉
臨清郡〈孝昌三年置盱眙郡，武定八年改。〉
領縣三
戶一千五百一十七　　口三千五百六十三
下相〈前漢、晉屬臨淮，後漢屬下邳，後屬。〉　　睢陵〈武定七年置。有睢水。〉　　歸義〈武定七年置。〉
海州〈劉子業置青州，武定七年改。治龍沮城。〉
領郡六　　縣十九
戶四千八百七十八　　口二萬二千二百一十
東彭城郡〈蕭衍置，魏因之。〉
領縣三
戶八百　　口三千四百六十九
龍沮〈蕭衍置，魏因之。有即丘城、房山。〉　　安樂〈蕭衍置彭城縣，武定七年改。有伊萊山神、聖母祠。〉　　勃海〈蕭衍置清河縣，武定七年改。有東海明王神。〉
東海郡〈蕭衍改置北海郡，武定七年復。〉
領縣四
戶一千二百四十二　　口五千九百四
贛榆〈前漢屬琅邪，後漢、晉屬。〉　　安流〈蕭衍置都昌縣，武定七年改。〉　　廣饒〈蕭賾置，魏因之。〉　　下密〈蕭衍置，魏因之。有堯廟。〉
海西郡〈蕭鸞置東海郡，武定七年改置。〉
領縣三
戶八百六十　　口三千九百五十
襄賁〈二漢、晉屬。〉　　海西〈武定七年分襄賁置。〉　　臨海〈蕭衍置，魏因之。〉
沭陽郡〈蕭衍置僮陽郡，武定七年改。〉
領縣四
戶一千三百九十七　　口七千五百八十三
下城〈武定七年置。有浮瀆神。〉　　臨渣〈武定七年置。〉　　懷文〈武定七年置。〉　　服武〈武定七年置。有武都山。〉
琅邪郡
領縣三
戶三百五十六　　口一千三百七十一
海安〈蕭衍置，魏因之。有墜屋山、蘆石山。〉　　朐〈二漢屬東海，晉曰臨朐，屬。蕭衍改為招遠，武定七年復。有朐城，朐山郡治。〉　　山寧〈蕭衍北譙郡，武定七年改置。〉
武陵郡
領縣二
戶二百二十三　　口七百三十三
上鮮〈蕭衍齊郡，武定七年改置。〉　　洛要〈蕭衍高密縣，武定七年改。有武陵城。〉
東豫州〈太和十九年晉治廣陵城。[48]孝昌三年陷，武定七年復。〉
領郡六　　縣十六
戶三千九十九　　口一萬一千二十一
汝南郡〈孝昌三年陷，武定七年復。〉
領縣五
戶一千六百二十九　　口六千四百八十二
南新息〈孝昌三年陷，武定七年復。〉　　北新息　　安陽　　汝陽　　長平
東新蔡郡
領縣四
戶二百四十七　　口六百七十七
固始〈太和二年置，孝昌中陷，武定七年復。〉　　鮦陽〈太和二十三年置，孝昌中陷，武定七年復。〉　　苞信〈孝昌中陷，武定七年復。〉　　汝陽〈孝昌三年陷，武定七年復。〉
新蔡郡〈孝昌中陷，武定七年復。〉
領縣二
戶四百六十五　　口一千五百一十三
苞信〈孝昌三年陷，武定七年復。〉　　長陵
弋陽郡〈孝昌三年陷，武定七年復。〉
領縣一
戶一百三十七　　口五百三十三
弋陽〈孝昌三年陷，武定七年復。有弋陽城、黃水。〉
長陵郡〈蕭衍置，魏因之。〉
領縣三
戶三百八十七　口一千三百六十三
長陵〈蕭衍置，魏因之。〉　　苞信〈蕭衍置，魏因之。〉　　安寧〈蕭衍置，魏因之。有期思城、孫叔敖廟。〉
陽安郡
領縣一
戶二十二　　口一百三十一
永陽
義州〈蕭衍置，武定七年內屬。〉
戶二百一十五　　口三百二十二
潁州〈孝昌四年置，武泰元年陷，武定七年復。〉
領郡二十　　縣四十
戶三千六百一　　口一萬三千三百四十三
汝陰、弋陽二郡〈蕭衍置雙頭郡縣，魏因之。〉
領縣七
戶一千六百六十五　　口六千七十八
汝陰　　陳留〈蕭衍置，魏因之。有高塘陂、蟹谷陂。〉　　樓煩〈建義中陷，武定七年復。〉　　宋〈蕭衍置，魏因之。有荊亭城。〉　　弋陽　　新息〈太和十九年置弋陽，後陷，武定七年復。蕭衍置新息，合弋陽，魏因之。〉　　期思〈蕭衍置，魏因之。〉
北陳留、潁川二郡〈蕭衍為陳州，武定七年改置。〉
領縣五
戶三百五十一　　口一千二百七十二
許昌〈蕭衍置，魏因之。〉　　圉城　　雍丘〈有蓬丘、校水。〉　　陳留　　小黃〈治安陽城。〉
財丘、梁興二郡〈蕭衍置，魏因之。〉
領縣四
戶二百八十三　　口一千六十九
梁興〈蕭衍置，魏因之。有艾亭丘。〉　　財丘　　梁城〈蕭衍置，魏因之。〉　　汝陽〈蕭衍置，魏因之。〉
西恒農、陳南二郡〈蕭衍置，魏因之。〉
領縣三
戶二百三十一　　口八百六十四
恒農　　胡城〈蕭衍置，魏因之。有燋丘雉鮦二陂、神廟。〉　　南頓〈蕭衍置，魏因之。有閏水、東陵城。〉
東郡、汝南二郡〈治牛心丘。〉
領縣二
戶一百四十七　　口六百二十一
白馬　　濟陽〈蕭衍置，魏因之。有石歷陂。〉
清河、南陽二郡〈蕭衍置，魏因之。〉
領縣三
戶一百三十二　　口五百五十五
清河〈蕭衍置，魏因之。〉　　南陽　　汝南〈蕭衍置，魏因之。〉
東恒農郡〈蕭衍置，魏因之。〉
領縣三
戶一百一十九　　口四百四十
滎陽　　陽武〈蕭衍置，魏因之。〉　　淮陽〈武定七年置。有平陸。〉
新蔡、南陳留二郡〈蕭衍置，魏因之。〉
領縣一
戶三百五十七　　口一千二百四十二
鮦陽〈蕭衍置，魏因之。〉
滎陽、北通二郡〈蕭衍置，魏因之。〉
領縣四
戶一百七十七　　口四百七十二
北通　　臨淮〈蕭衍置，魏因之。〉　　臨沂　　汝陰〈蕭衍置，魏因之。〉
汝南、太原二郡〈蕭衍置，魏因之。〉
領縣四
戶八十七　　口四百六
平豫　　安城〈蕭衍置，魏因之。〉　　太原　　新息〈蕭衍置，魏因之。〉
新興郡〈蕭衍置，魏因之。〉
領縣四
戶一百一十二　　口三百二十四
安城〈郡治。蕭衍置，魏因之。〉　　都立〈蕭衍置，魏因之。〉　　新興〈蕭衍置，魏因之。〉　　義興〈蕭衍置，魏因之。〉
譙州〈景明中置渦陽郡，孝昌中陷，武定七年復置州。治渦陽城。〉
領郡七　　縣十七
戶二千六百一十七　　口七千八百二十一
南譙郡〈司馬昌明置，魏因之。〉
領縣四
戶四百七十六　　口一千七百三十四
渦陽〈武定六年置。有北平城、曹操祠。〉　　茅岡〈武定六年置。有石山祠。〉　　栢橋〈武定六年置。〉　　蜀坡〈武定六年置。〉
汴郡〈蕭衍置，魏因之。〉
領縣二
戶二百五十三　　口八百二十九
蕭〈有平阿山。〉　　潁川
龍亢郡〈蕭衍置，魏因之。〉
領縣二
戶三百三十三　　口一千六十六
葛山〈武定六年置。〉　　龍亢〈武定六年置。〉
蘄城郡〈蕭衍置，魏因之。〉
領縣二
戶三百二十四　　口七百六
廣平〈武定六年置。有艾平城、黃丘。〉　　蘄城〈武定六年置。有蘄城。〉
下蔡郡〈蕭衍潁川郡，武定六年改置。〉
領縣二
戶三百四十　　口八百七十八
黃城〈蕭衍黃城戍，武定六年改置。〉　　肥陽〈蕭衍寧陵縣，武定六年改。有大浮城、石子澗。〉
臨渙郡〈蕭衍置，魏因之。〉
領縣三
戶七百九　　口二千六十二
白撣〈治白撣城。〉　　丹城〈治費城。〉　　渙北〈有石城。〉
蒙郡〈蕭衍置，魏因之。〉
領縣二
戶一百八十一　　口五百四十六
勇山〈有丹城、勇山祠。〉　　蒙〈郡治。〉
北荊州〈武定二年置。〉
領郡三　　縣八
戶九百三十三　　口四千五十六
伊陽郡〈武定二年置。治伏流城。後陷，寄治州城。〉
領縣一
戶四十八　　口二百八十三
南陸渾
新城郡〈天平中置。治孔城。後陷，徙治州城。〉
領縣二
戶三百三十一　　口一千四百八十四
新城〈二漢、晉屬河南。〉　　北陸[49]〈武定五年陷。〉
汝北郡〈孝昌三年置。治陽仁城。天平二年罷，武定元年復。移治梁崔塢。[50]五年陷，□年復。治楊志塢。〉
領縣五
戶五百五十四　　口二千二百八十九
石臺〈有平州城。〉　　南汝原〈有汝水、石澗水。〉　　治城　　東汝南〈有石樓山、黃陂、隔陂。〉　　梁〈有廣城澤。〉
陽州〈天平初置，尋陷，武定初復。〉
領郡二　　縣七
宜陽郡〈孝昌初置，屬□州，[51]天平初屬。〉
領縣三
宜陽　　西新安〈孝昌三年置。〉　　東亭
金門郡〈天平初置。〉
領縣四
金門　　南澠池　　南陝　　盧氏
南司州〈劉彧置司州，正始元年改為郢州，孝昌三年陷，蕭衍又改為司州，武定七年復，改置。〉
領郡三　　縣七
齊安郡〈正始元年置。〉
領縣三
保城〈劉駿置，魏因之。有羅山廟。〉　　𨞚〈有石城山，有霸山廟。〉　　齊安〈正始元年置。〉
義陽郡〈魏文帝置，後罷，晉武帝復。〉
領縣二
平陽〈有師水。〉　　義陽〈晉屬。〉
宋安郡〈劉彧置，魏因之。〉
領縣二
樂寧〈有成陽關、[52]雞頭山。〉　　東隨〈有黃峴關、長平山廟。〉
楚州〈蕭衍置北徐州，武定七年改。治鍾離城。〉
領郡十二　　縣二十九
彭、沛二郡
領縣三
南陽〈有曲陽城。〉　　中陽　　洛陽
馬頭郡
領縣二
蘄　　平預
沛郡
領縣三
蕭　　相　　已吾〈有當塗山、荊山。〉
安定郡
領縣四
濮陽　　臨涇　　新豐　　南陽
廣梁郡
領縣一
相邑
魯郡〈蕭衍置，魏因之。〉
領縣三
鄒　　碭　　魯
北譙郡〈治陰陵城。〉
領縣二
南蔡　　北譙〈有苟甫城、[53]龍淵。〉
濟陽郡
領縣四
樂平　　睢陽　　頓丘　　齊丘
北陽平郡
領縣二
陽平　　濮陽
鍾離、陳留二郡
領縣五
燕〈有孤山、白石山。〉　　朝歌〈有九山城、黃溪水。〉　　零　　浚儀　　灌丘〈有郡陽城。〉[54]
合州〈蕭衍置，魏因之。治合肥城。〉
領郡八　　縣十七
汝陰郡〈州治。〉
領縣二
汝陰　　天水
南頓郡
領縣二
南頓　　和城
南梁郡
領縣二
慎　　南高
北梁郡
領縣二
北蒙　　北陳
南譙郡
領縣二
蘄　　邵陵
廬江郡
領縣三
潛〈有野父山。〉　　北始新　　南始新
西汝南郡
領縣二
安城〈有金牛山。〉　　新野
北陳郡
領縣二
西華〈有野王城、舒水。〉　　陽夏
霍州〈蕭衍置，魏因之。〉
領郡十七　　縣三十六
安豐郡〈治洛步城。〉
領縣一
安豐〈郡治。〉
平原郡
領縣一
清化
北潁川郡
領縣三
潁川　　邵陵　　天水
梁興郡
領縣一
陽夏〈郡治。〉
陳郡
領縣三
開　　陽夏　　鮦陽
北陳郡〈治冢山城。〉
領縣一
陽夏
扶風郡[55]〈治烏溪城。〉
北沛郡
領縣五
沛　　曲陽　　相　　順　　新蔡〈郡治。〉
南陳郡〈州治。〉
領縣二
南陳〈治玄康城。〉　　邊水
新蔡郡
領縣三
汝陽　　新蔡　　固始
岳安郡
領縣二
安成　　義興
邊城郡〈治麻步山。〉
領縣一
史水
西邊城郡
領縣三
史水　　宇樓　　開化
西沛郡
領縣三
蕭　　沛　　平陽
淮南郡
領縣三
淮南　　新興　　清河
樂安郡
領縣三
新蔡　　樂安　　潁川
南潁川郡
領縣一
譙
睢州〈蕭衍置潼州，武定六年平，改置。[56]治取慮城。〉
領郡五　　縣十二
淮陽郡〈武定六年置。〉
領縣二
淮陽〈武定六年置。〉　　睢陵〈武定六年置。有馬牙城。〉
穀陽郡〈治穀陽城。太和中置鎮，世宗開置平陽郡。[57]孝昌中陷，武定六年復，改。〉
領縣二
連城〈武定六年置，有豪城、濊水。〉　　高昌〈武定六年置。郡治。有項羽祠。〉
睢南郡〈蕭衍置沛郡，武定六年改。〉
領縣二
斛城〈武定中改蕭衍淮陽置。有五丈陂、扶離城。〉　　新豐〈武定六年置。〉
南濟陰郡〈治竹邑城。孝昌中陷，蕭衍為睢州，武定五年復。〉
領縣二
頓丘　　定陶〈有諸陽山。〉
臨潼郡〈治臨潼城。孝昌中陷，武定六年置。〉
領縣四
晉陵〈郡治。武定六年置。〉　　取慮〈州治。〉　　寧陵〈武定六年置。〉　　夏丘〈武定六年置。有夏丘城。〉
南定州〈蕭衍置，魏因之。治蒙籠城。〉
領郡五　　縣七
弋陽郡〈州治。〉
領縣二
汝南　　期思
汝陰郡〈治汝陰城。〉
領縣一
汝陰
安定郡
領縣一
安定
新蔡郡〈治新蔡城。〉
領縣一
新蔡
北建寧郡
領縣二
建寧　　陽武
西楚州〈蕭衍置，魏因之。治楚城。〉
領郡三　　縣七
汝陽郡〈蕭衍置，魏因之。〉
領縣一
義陽〈蕭衍置，魏因之。〉
仵城郡〈蕭衍置，魏因之。〉
領縣二
城陽〈蕭衍置，魏因之。〉　　淮陰〈蕭衍置，魏因之。〉
城陽郡〈蕭衍置，魏因之。〉
領縣四
淮陰〈蕭衍置，魏因之。〉　　平春〈蕭衍置，魏因之。〉　　義興〈蕭衍置，魏因之。〉　　晈城〈蕭衍置，魏因之。〉
蔡州〈治豫州鮦陽縣新蔡城。〉
領郡二　　縣四
新蔡郡〈治四望城。〉
領縣二
南趙　　新蔡
汝南郡〈治白馬澗。〉
領縣二
新息　　南頓
西淮州〈蕭衍置，魏因之。治豫州界白苟堆。〉
領郡一　　縣二
淮川郡〈州治。〉
領縣二
真陽　　梁興
譙州〈蕭衍置，魏因之。治新昌城。〉
領郡四　　縣十五
高塘郡〈治高塘城。〉
領縣四
平阿　　盤塘　　石城　　蘭陵
臨徐郡[58]〈治葛城。〉
領縣三
懷德　　烏江　　酇
南梁郡
領縣四
慎　　梁　　蒙　　譙
新昌郡〈州治。〉
領縣四
赤湖　　荻港　　薄陽　　頓丘
揚州〈後漢治歷陽，魏治壽春，後治建業。晉亂，置豫州，劉裕、蕭道成並同之。景明中改，孝昌中陷，武定中復。〉
領郡十　　縣二十一
梁郡〈州治。〉
領縣二
崇義〈有楚城、韓城。〉　　蒙〈有馬頭城。〉
淮南郡
領縣三
壽春〈故楚。有倉陵城。〉　　汝陰〈有楊泉城、少溝水。〉　　西宋
北譙郡〈永平元年置。〉
領縣二
安陽　　北譙
陳留郡
領縣二
浚儀〈有竹城。〉　　雍丘〈有曹城。〉
北陳郡
領縣一
長平〈有沙陵城。〉
邊城郡
領縣二
期思〈郡治。有九日山、[59]豐城。〉　　新息[60]
新蔡郡
領縣二
新蔡〈郡治。有太蘇山。〉　　固始〈有大城陂。〉
安豐郡
領縣二
安豐〈有闕城。〉　　松茲〈有闕城、闕城。〉
下蔡郡
領縣二
下蔡　　樓煩
潁川郡
領縣三
相　　西華〈有澤水。〉　　許昌〈有峽石山。〉
淮州〈蕭衍置，魏因之。治淮陰城。〉
領郡四　　縣九
盱眙郡〈治盱眙城。〉
領縣三
盱眙〈郡治。〉　　陽城　　直瀆
山陽郡〈治山陽城。〉
領縣二
山陽〈郡治。〉　　左鄉
淮陰郡
領縣三
富陵　　懷恩〈州、郡治。〉　　魯
陽平郡〈治陽平城。〉
領縣一
太清〈郡治。〉
仁州〈蕭衍置，魏因之。治赤坎城。〉
領郡一　　縣二
臨淮郡
領縣二
已吾〈州、郡治。〉　　義城
光州〈蕭衍置，魏因之。治光城。〉
領郡五　　縣十
北光城郡
領縣二
光城〈州治。〉　　樂安
弋陽郡
領縣二
北弋陽〈郡治。〉　　南弋陽
梁安郡
領縣二
濟陽〈郡治。〉　　陽城
南光城郡
領縣二
光城〈郡治。〉　　南樂安
宋安郡〈治大城。〉
領縣二
樂寧〈郡治。〉　　宋安
南朔州〈蕭衍置，魏因之。治齊冢城。〉
領郡六　　縣六
梁郡
領縣一
新息
新蔡郡
領縣一
鮦陽
邊城郡〈治石頭城。〉
領縣一
邊城
義陽郡
領縣一
義陽
新城郡〈治新城。有關城。〉
領縣一
新城
黃川郡
領縣一
安定
南建州〈蕭衍置，魏因之。治高平城。〉
領郡七　　縣十七
高平郡
領縣四
高平　　譙　　弋陽　　義昌
新蔡郡
領縣二
新蔡　　安定
陳留郡
領縣三
陳留〈郡治。〉　　京兆　　潁川
魯郡
領縣二
魯　　義興
南陳郡
領縣二
南陳　　環城
光城郡
領縣三
光城　　邊城　　婆水
清河郡
領縣一
清河
南郢州〈蕭衍置，魏因之。治赤石關。〉
領郡三　　縣四
定城郡
領縣二
宇婁　　邊城
邊城郡
領縣一
茹由
光城郡〈治赤石城。〉
領縣一
光城
沙州〈蕭衍置，魏因之。治白沙關城。〉
領郡二　　縣二
建寧郡
領縣一
建寧
齊安郡
領縣一
梁豐
北江州〈蕭衍置，魏因之。治鹿城關。〉
領郡六　　縣六
義陽郡
領縣一
義陽〈州、郡治。〉
齊昌郡
領縣一
齊昌
新昌郡
領縣一
興義
梁安郡〈治建昌城。〉
領縣一
梁興
光城郡
領縣一
光城
齊興郡
領縣一
西平
湘州〈蕭衍置，魏因之。治大治關城。〉[61]
領郡三　　縣三
安蠻郡
領縣一
新化〈州、郡治。〉
梁寧郡
領縣一
灄陽
永安郡
領縣一
新城
汴州〈蕭衍置，魏因之。治汴城。〉
領郡二　　縣四
沛郡
領縣三
蕭　　潁川　　相
臨淮郡
領縣一
臨淮
財州〈武定八年置。治豫州鮦縣固始城。〉
前件自陽州已下二十三州並緣邊新附，地居險遠，故郡縣戶口有時而闕。

===校勘記===
 魏晉治廩丘　諸本「廩」字方框或注「闕」。楊校：「宋志，〈卷三五州郡志一〉『魏、晉治廩丘』，則此闕『廩』字也。」殿本考證、錢、溫並云當脫「廩」字。今據補。
 野首山　溫校：「『野首』疑『社首』之誤。史記集解引應劭曰：山在博縣。」按元和志卷一０兗州乾封縣下有「社首山，在縣西北二十六里」。唐之乾封，即魏之博平。溫說是。
 領縣六　局本「六」作「五」，諸本作「六」。按下只舉五縣，疑局本是。但上文兗州下稱領縣三十一，若此作「五縣」，就少一縣，可能下脫一縣，也可能上兗州領縣數衍「一」字，今皆不改。
 有郈城　諸本「郈」作「郃」。溫校改「郈」，云：「漢志，〈卷二八下東平國〉『無鹽有郈鄉』。」按「郈鄉城」見水經注卷二四汝水篇，在無鹽、壽張間，溫改是，今從之。
 二漢晉曰東平　溫校：「按宋志：〈卷三六州郡志二青州〉『安平令，六國時，其地曰安平，二漢、魏、晉曰東安平。』此脫『安』字。」
 高陽郡故樂安地劉義隆置　汲、局本「樂安」作「安樂」，百衲、南、北、殿四本並作「樂安」。楊校：「按當作『西安』，此漢、晉西安縣地。」按水經注卷二五淄水篇：「時水北逕西安城西，又北，京水、系水注之。」魏所置高陽僑郡亦見淄水篇，即在系水入時處，故楊云「此漢、晉西安縣地」。又溫校據宋書卷三六州郡志二冀州高陽郡注，云「劉義隆置」當作「劉駿置」。
 有薄姑城　諸本無「薄」字。溫校：「當作『薄姑城』，脫『薄』字。史記正義引括地志：薄姑故城在博昌縣東北。」按水經注卷八濟水篇二：「濟水又經薄姑城北，後漢郡國志〈青州樂安國〉曰：『博昌縣有薄姑城。』」溫說是，今據補。
 菅城　諸本「菅」作「管」。溫校：「『管』字誤，當作『菅』，即漢志〈卷二八上〉濟南郡菅縣也。」按水經注卷八濟水篇二稱濟水「東北過臺縣北，東北過菅縣南」。此注上即「臺城」。溫說是，今改正。
 有土鼓城　諸本「土」作「七」。楊校：「按漢縣有『土鼓』，〈見漢書卷二八上地理志上濟南郡。〉逢陵縣、長白山均在其東，此『七』為『土』之誤。」按楊說是，今據改。
 有靡溝垣城　錢氏考異卷二九云：「當云『垣苗城』，史脫『苗』字。慕容白曜傳，〈本書卷五０〉既至升城，垣苗、糜溝二戍拒守不下，是二城拒升城不遠也。『糜』『靡』音相近。」按二城並見水經注卷八濟水篇二。「靡」作「湄」，音近通用。但「垣苗」作「垣」或是省稱，非必脫文。
 有唐城　溫校：「疑即『高唐城』，脫『高』字。左傳注：〈襄十九年〉『高唐在祝阿縣西北。』」按水經注卷五河水篇五云：「祝阿縣西北有高唐城。」溫說是。
 治長社城　諸本無「社」字。溫、楊並云脫。楊校：「北齊書清河王岳傳：〈卷一四〉武定六年，討王思政於長社。元和志：〈卷八許州長社縣〉長社故城在長社〈原誤『葛』〉縣西一里，西魏大統十三年詔遣河南行臺、大都督王思政進據潁川，東魏遣將清河王岳率冢十萬圍潁川，即此城是。東魏潁川郡治長社，潁州當亦治長社，此脫『社』字。」按溫、楊說是，今補。
 長合城　楊校：「水經洧水注：〈卷二二〉濩陂水南逕新汲縣故城東。又南，積而為陂。陂之西北即『長舍城』。全氏祖望謂『長舍』即『長社』之變，則此『合』為『舍』誤。」延昌志亦據洧水篇謂「合」為「舍」之訛，但以「長舍」非即「長社」，中隔許昌一縣，駁全說。按若「長舍」非即「長社」，則不能謂洧水篇作「舍」必是，此志作「合」必誤。
 有殷湯城　水經注卷二二潁水篇云：「潁水又東逕冢陽城南，竹書紀年曰：孫何取冢陽。」楊疏以地形志「殷湯城」即「㶏陽」，云：「『溵』與『㶏』同，『殷』為『溵』之省，『湯』為『陽』之誤。」
 鼓城　按下平原郡茌平治鼓城，漢之茌平即魏之碻磝，魏之茌平則徙於碻磝西北。並見水經注卷五河水篇五。此盧縣在碻磝南，距鼓城甚遠。此志「鼓城」與柳舒、盧子城並列。寰宇記卷一三鄆州須城縣有「柳舒故城」，云：「左傳：〈哀二十七年〉晉伐鄭，齊陳成子救之，及留舒，去穀七里，穀人不知。」此志盧縣之「柳舒」即春秋時之留舒，則此「鼓城」當是「穀城」之訛，亦即春秋時之「穀」。
 南清河郡晉泰寧中分平原置治莒城　錢氏考異卷二九云：「按晉世紀元，有『太寧』而無『泰寧』。考房亮傳：〈卷七二〉普泰中，濟州刺史張瓊表所部置南清河郡。乃知『晉』字本『普』字之訛，又衍一『寧』字耳。」
 皇興四年分青州置延興五年改為鎮景明元年復　按卷七上高祖紀上太和七年正月、卷七下高祖紀下太和十九年十月詔、〈此詔又見文館詞林卷六六二。〉卷五七崔挺傳太和十八年、卷一一二上靈徵志上地震類太和十九年，並見「光州」。疑延興五年於光州置東萊鎮，州實未廢，或廢而旋復，所謂「景明元年復」當誤。
 東牟郡　諸本下有注云：「孝昌四年分東郡、陳留置，治雍丘。」錢氏考異卷二九云：「『孝昌』以下十三字當在陽夏郡下，誤重出於此。」按錢說是，今刪。
 牟城　溫校：「按牟城已見泰山牟縣下，當作『牟平城』，寰宇記，〈卷二０登州〉在蓬萊縣東南九十里。」
 有抱城　延昌志卷二東郡陽夏縣下作「杞城」，云：「今本收志『杞』訛作『抱』。元和志〈卷七汴州〉雍丘縣：『雍丘故城，今縣城是也，春秋時杞國城也。』」
 有陵有亭　延昌志卷二東郡尉氏下作「陵樹亭」，云：「今本作『有陵有亭』謬。渠水注：〈水經注卷二二〉康溝東逕平陸縣故城北，建武元年，以不滿三千罷為尉氏縣之陵樹鄉，又有陵樹亭，漢建安中封尚書荀攸為陵樹鄉侯，故陳留風俗傳曰：陵樹鄉，故平陸縣也。」渠水篇此條下楊疏亦以為地形志「有樹有亭」下「有」字為「樹」之訛。
 渠水在大梁城東分為蔡渠　百衲本「渠」作「柒」，南本作「㳿」，北、汲、殿、局四本作「濼」。楊校：「浚儀不聞有濼水，據水經，渠水東至浚儀縣。『渠』與『濼』形近，此『濼水』為『渠水』之誤。」按百衲本作「柒」，乃「渠」字殘缺，南本「㳿」只右角微訛，痕跡甚顯，楊說是，今改正。
 二漢晉為灈陽　諸本「灈」作「瀘」。溫校：「宋志〈卷三六州郡志二豫州汝南郡〉瞿陽令，漢舊縣，作『灈陽』。應劭曰：「灈水出吳房，東入瀙。〈見漢書卷二八上地理志上汝南郡灈陽注。〉說文亦同。蓋以水氏縣也。『瀘』字訛。」按溫說是，今改正。
 治中左城　溫校：「當作『中牟城』。隋志：〈卷三０地理志中〉滎陽郡管城縣，舊曰中牟，東魏置廣武郡。」
 有中湯城　延昌志「湯」字改「陽」，引水經渠水篇：〈卷二二〉「承水又東北入黃瓮冢，北逕中陽城西，〈中略〉竹書紀年：梁惠成王十七年，鄭釐侯來朝中陽者也。」楊疏於上引條下亦云地形志「湯」為「陽」之訛。
 治密城　諸本「密」作「容」。延昌志卷二滎陽郡密縣下改「密」，云「今本地形志作『容』誤」。楊校：「志例：縣已移治者，於故城則曰有某城；未移治者則云治某城。『容』與『密』形近，其為『密』之誤無疑。」溫逕改『密』，無說。按楊說是，今改正。
 龍漢赤唐陂　「龍漢赤唐陂」無從點斷，疑有訛字。
 治蕃城　諸本「治」作「合」。溫校改「有」，無說。楊校：「按『合』當『治』之誤。」按「合」字不可通，與「治」形近而訛，今從楊說改。
 治承城　諸本「承」作「永」。溫校：「『永』當作『承』」，無說。楊校：「隋志：〈卷三一地理志下彭城郡〉『蘭陵，舊曰承，置蘭陵郡』。則郡治承城，此『永』為『承』之誤。」按楊說是，今改正。
 七千四百二十四　諸本「七」作「十」。殿本考證云：「『十』必是誤字。」按徐州七郡總數為三萬七千八百一十二。除蘭陵郡外，六郡數相加為三萬三百八十八，則蘭陵郡應為七千四百二十四，相加，正得三萬七千八百一十二。「十」字乃「七」之訛，今改正。
 考　楊校：「『考』下當有『城』字，蓋後魏置考城於此，至孝昌中，又於故考城置縣，因曰『考陽』。」
 離狐　諸本「狐」作「孤」。殿本考證云；「『孤』當作『狐』，又注『有離孤城』，亦誤，漢志可證。」溫逕改「狐」，無說。楊校：「前漢志〈卷二八上〉及晉志〈卷一四〉並作『離狐』。水經濟水注〈卷八〉稱『離狐故城』，則此兩「孤」字皆『狐』之誤。」按「孤」字顯誤，今改正。
 南兗州正光中置　按墓誌集釋寇演墓誌〈圖版二二六〉稱「時南兗州初開，樹基譙墎，屈君為征虜府長流參軍」。集釋五云：「按魏書范紹傳：〈卷七九〉『中山王英攻鍾離敗，詔以徐豫二境，民稀土曠，令紹量度處所，更立一州。紹以譙城形要之所，置州為便，遂立南兗。』〈中略〉以世宗紀繫元英坐鍾離敗退除名為民事於正始四年證之，州蓋正始年置。演卒於神龜初，則南兗之置在正光前無疑矣。」按「正光」當是「正始」之訛。
 口一十一萬五千五百三十九　百衲、北、汲、局四本「一十一萬」作「一十萬」，南本、殿本作「一十一萬」。按今以所屬七郡口數相加正得一十一萬五千五百三十九，與南、殿本合，今從之。此志記諸州口數字，和所屬郡的口數字合計常不符合，無可校正者皆不出校記。
 龍亢二漢屬沛晉屬譙國後罷永安三年復屬孝昌中陷興和中復　按「永安」乃元子攸〈孝莊帝〉年號〈五二八－五三０〉，在孝昌〈五二五－五二七〉後，興和〈五三九－五四二〉前。不得先稱「永安三年復」，又稱「孝昌中陷」。疑「永安」乃「永平」之訛。〈永平三年為五一０〉上臨淮條稱「永平二年置」，龍亢是廢縣，於永平三年復。
 譙郡二漢縣屬沛晉以為郡　殿本考證云：「譙郡始置於曹魏，不始於晉也，志誤。」按晉書卷一四地理志總序、宋書卷三六州郡志二豫州譙郡條並云魏武所置。溫校引晉、宋志證此志誤。
 孝陽　溫校「孝」逕改「考」，無說。楊校：「隋志〈卷三０梁郡〉『考城，後魏曰考陽』，此『孝』為『考』之誤。」
 口九萬六千七百五十　百衲本、北本、殿本「五十」作「八十」，局本作「二十八」，南本作「五十」。按今以所屬七郡口數相加正得九萬六千七百五十，與南本合，今從之。
 治東武陵　錢氏考異卷二九及溫、楊並以為「陵」乃「城」之訛。按魏之膠州，隋開皇五年改為密州。寰宇記卷二四密州總序云：「今州理即魯之諸城也。」諸城縣條云：「本漢東武縣，〈中略〉後魏置高密郡。」諸城即東武，隋密州治諸城即因襲魏膠州之治東武。「陵」字不當有，乃「城」字之訛。諸家說是。
 野艾山祠　水經注卷二六膠水篇云：拒艾水「出縣西南拒艾山，即齊記所謂『黔艾山』也。」溫、楊並引上條證「野艾」為「黔艾」之訛。
 有石□墓　諸本闕字作「崇」，百衲本空格。溫校：「寰宇記〈卷三河南府〉河南縣下引戴延之西征記，石崇冢在邙上，與此地不合。」按晉書卷三三石苞附崇傳，崇被殺，在洛陽，傳稱後來「葬以卿禮」，自亦在洛陽，且崇為勃海南皮人，無由於安丘有墓。舊本「石」下本闕一字，其為何人不可知，今從百衲本空格。
 有丸山　諸本「丸」作「九」。溫校逕改「丸」。水經注卷二六巨洋水篇：朱墟城「東北二十里有『丹山』，世謂之『凡山』。」楊疏，熊會貞於此條下有考云：「酈注以『丹』為正，史記封禪書，漢書郊祀志、地理志並作『凡山』；而史記五帝本紀作『丸山』。自徐廣以來諸家，紛紜不一。」今按此志「九」字訛，「凡」「丸」不知孰是。姑從溫校改。
 治團城　諸本「團」作「國」。錢氏考異卷二九云：「按高閭傳：〈魏書卷五四〉以本官領東徐州刺史，與張讜對鎮『團城』。劉休賓傳〈卷四三〉亦云東徐州刺史張讜所戍『團城』，領二郡。則『國城』當為『團城』之訛。」楊校：「水經沂水注：〈卷二五〉東莞城，東燕錄謂之『團城』，魏南青州治。此尤州治『團城』之確證。」溫校同。按「國」字顯訛，今改正。
 有𡶄山廟　諸本「𡶄」作「危」。水經注卷二五沂水篇云：「沂水又東逕爆山西。」楊疏：「按名勝志，『爆山』，即泰山記所云『雹山』，音相類。〈中略〉元和志：〈卷一一沂州沂水縣〉雹山在沂水縣西北二十八里。齊乘：『雹山』一作『𡶄山』。故寰宇記〈卷二三沂州沂水縣〉引地形志，發干縣有『𡶄山』。今地形志『𡶄』作『危』，誤。」溫校亦引寰宇記，無斷語。按「爆」「雹」「𡶄」音近互稱，「危」字顯訛，今改正。
 □石山　諸本「石」上注闕字，百衲本殘存似是「洞」字。
 治思都城　水經注卷二三洧水篇：「洧水又南逕一故城西，世謂之思鄉城。」楊疏：「按地形志，襄邑治思都城，『都』為『鄉』之誤，當以此正之。在今西華北二十里。」
 東楚州司馬德宗置宿豫郡高祖初立東徐州後陷世宗初改為鎮後陷武定七年復改為宿豫郡　錢氏考異卷二九云：「按隋志：〈卷三一地理志下〉宿豫郡〈隋志是下邳郡，即此宿豫郡〉『後魏置南徐州，梁改為東徐州，東魏又改為東楚州。』與此異。」考異卷二八，世宗紀太和二十三年南徐州刺史沈陵外叛條又云：「按是時沈陵據宿豫以叛，則南徐州治宿豫也，而地形志謂『宿豫郡，高祖初，立東徐州』，似誤。太和之世，東徐治團城，不應更置於宿豫也。」楊校：「元和志〈卷九泗州〉亦云後魏置東徐州，而水經泗水注〈卷二五〉云：宿豫城，後魏太和中南徐州治。輿地廣記同。隋志、通典〈卷一八０泗州〉並謂後魏置南徐州於下邳，始名東徐矣。〈『始名』上當有『梁』字。〉宿豫郡句有誤。按隋志、通典，東魏為東楚州。此『武定七年復改』當斷句。依志例，『為宿豫郡』當作『治宿豫郡』。」按卷六一沈文秀附沈陵傳、卷四七盧玄附盧淵傳並稱陵為南徐州刺史。唯南齊書卷七東昏侯紀永元元年稱「偽東徐州刺史沈陵降」。考沈陵傳，陵在太和二十二年前已官南徐州刺史。疑此州初置本名南徐，太和二十二年改治團城之東徐州為南青州，而改治宿豫之南徐為東徐。不及數月，沈陵降齊，州亦旋廢，故魏書猶稱其故官。此志云「高祖初，立東徐州」誤，「東」當作「南」。但此州曾名「東徐」，見於南齊書、元和志，未必誤。「為宿豫郡」當作「治宿豫郡」，楊說是。
 太和十九年晉治廣陵城　殿本考證云：「『年』字下當有『置』字，各本俱脫。」按若謂脫「置」字，則「晉治廣陵城」不可解，疑「晉」乃「置」之訛。
 北陸　溫校作「北陸渾」，無說。楊校：「伊陽郡有『南陸渾』，此與之對，當作『北陸渾』。」
 移治梁崔塢　溫校「崔」改「雀」，云：「今本『雀』訛為『崔』。史記正義引括地志，周承休城一名『梁雀塢』，在梁縣東北二十五里。水經注作『梁雀鄉』。」按水經注卷二一汝水篇朱謀煒本、戴震本並作「梁瞿鄉」，趙一清本改作「雀」。楊疏以為作「瞿」是，趙改非。此志「崔」字必訛，原作「瞿」或「雀」雖難判斷，然「崔」字形尤近「雀」，這裏疑當作「雀」。
 屬□州　諸本「屬」下闕。按所闕當是「司」字，太和遷都置司州，西至潼關。孝昌立宜陽郡，當分恒農置，應屬司州。
 有成陽關　溫校：「『成』當是『武』字之訛。按義陽三關，謂平靖、武陽、黃峴也。元和志，〈卷二七安州〉關在應山縣東北一百三十里。」按武陽關亦見同書卷七申州義陽縣下。溫說是。
 有苟甫城　百衲本「甫」字殘，南、北、殿三本作「苟甫」，汲本、局本作「荷甫」。按水經注卷三０淮水篇：鵲甫水「出東鵲甫谷，西北流，逕鵲甫亭南，西北流，注於洛水」。此「鵲甫亭」即在北譙郡治陰陵城南。楊疏，熊會貞云：「按初學記〈八〉引此亦作『鵲甫亭』。」又引寰宇記〈卷一二八濠州〉定遠下廢定遠縣城有「芰蒲塘」「芰蒲亭」，一本又作「艾甫塘」「艾甫亭」，云：「考名勝志引輿地紀勝，定遠縣西八十里有『芍甫城』，並稱梁典作『芍甫』。『芍』音『鵲』，疑『苟』『荷』『芰』『艾』皆『芍』之誤，『芍甫』『鵲甫』一也。」按熊考甚詳，這裏「苟甫」乃「芍甫」之訛，「苟甫」又訛為「荷甫」。
 有郡陽城　溫校：「『郡』當作『邵』。通鑑〈卷一四０、四三七七頁〉齊建武二年，『魏主如邵陽，築城於水上，柵斷水路，夾築二城』。注：『邵陽城在鍾離城北淮水中』。」
 扶風郡　按下不記領縣，當是脫去。但若本有領縣，又超出州領縣三十六之數，亦不合。
 睢州蕭衍置潼州武定六年平改置　南本、汲本、局本「六」作「九」，百衲本、北本、殿本作「元」。錢氏考異卷二九云：「武定紀元止於八年，則以為九年者誤矣。據下文淮陽、穀陽、睢南、臨潼諸郡俱是六年置，則睢州之置亦當在六年。字形相涉，誤為『元』爾。」按梁書卷三武帝紀太清元年〈東魏武定五年五四七〉十一月稱東魏將慕容紹宗「進圍潼州」，即此睢州。攻圍在武定五年十一月，如即佔領，已在歲末，改名「睢州」，當在次年。此「元年」乃「六年」之訛，錢說是，今改正。
 世宗開置平陽郡　楊校：「晉、〈卷一五徐州後序〉宋志〈卷五五徐州〉作『陽平』，後魏置郡，當因舊名。志作『平陽』，恐誤。」
 臨徐郡　錢氏考異卷二九云：「『徐』當作『滁』。」楊校：「郡領有烏江、酇等縣，皆近滁水。『滁』一作『涂』，此『徐』為『涂』之誤。」
 有九日山　百衲本「日」作「彐」，北、汲、殿三本作「 」，並不成字。南本、局本作「日」。按王先謙校勘記亦作「日」，今姑從南、局本。
 新息　諸本脫此縣，百衲本有。按上明云邊城郡領縣二，無新息便只期思一縣，與上文不合。南本以上期思下注「豐城」二字作大字正文，當是以意改，足二縣之數，殿、局二本從之。殿本考證反以北本「豐城」二字入期思下小注為誤，不知所脫為「新息」。今從百衲本。
 治大治關城　楊校：「元和志，〈卷二七黃州〉『大活關』在黃陂縣北二百里；寰宇記，〈卷一三一黃州〉『大闊關』在縣東南一百九十步。此『治』為『活』之誤。」


Chinese text: This work was published before January 1, 1923, and is in the
public domain worldwide because the author died at least 100 years ago.
